先秦散文
左  传
《左传》是为《春秋》作传的三部著作之一。作者据认为是战国初年鲁
国史官左丘明。
《春秋》是我国第一部编年史，它用17000 余字记录春秋时代242 年的
史实，虽可称“ 言简” ，却不能说“ 意赅” 。由于过于隐晦而语焉不详，以
致贻人以“ 断烂朝报” 之讥。与《公羊传》、《谷梁传》偏重阐发“ 微言大
义” 不同，《左传》专注于从史实方面补充《春秋》。它直接解释经文的话
较少，因此可看成一部独立的历史著作。通过这一著作，春秋200 余年的政
治、经济、军事、文化等方面的诸多史实得以存留。
《左传》善于用极俭省的笔墨刻画出人物的细微动作和内心活动，使之
栩栩如生。又善于条理井然地描述纷纭变幻、气象万千的征战场面。它为后
代的历史著作和叙事散文树立了典范。《左传》注本很多。晋杜预注、唐孔
颖达疏的
《春秋左传注疏》较为通行，而今人杨伯峻先生穷一生精力所著
《春
秋左传注》，旁搜博采，是研究《左传》成就最高的集大成式的著作。
郑伯克段于鄢
初，郑武公娶于申，曰武姜。生庄公及共叔段。庄公寤生，惊姜氏，故
名曰寤生，遂恶之。爱共叔段，欲立之。亟请于武公，公弗许。
及庄公即位，为之请制。公曰：“ 制，岩邑也，虢叔死焉，佗邑唯命。”
请京，使居之，谓之京城大叔。祭仲曰：“ 都城过百雉，国之害也。先王之
制：大都不过叁国之一，中五之一，小九之一。今京不度，非制也，君将不
堪。” 公曰：“ 姜氏欲之，焉辟害？” 对曰：“ 姜氏何厌之有？不如早为之
所，无使滋蔓，蔓难图也。蔓草犹不可除，况君之宠弟乎？” 公曰：“ 多行
不义必自毙，子姑待之。”
既而大叔命西鄙、北鄙贰于己。公子吕曰：“ 国不堪贰，君将若之何？
欲与大叔，臣请事之；若弗与，则请除之。无生民心。” 公曰：“ 无庸，将
自及。” 大叔又收贰以为己邑，至于廪延。子封曰：“ 可矣，厚将得众。”
公曰：“ 不义不昵，厚将崩。”
大叔完聚，缮甲兵，具卒乘，将袭郑。夫人将启之。公闻其期，曰：
“ 可
矣！” 命子封帅车二百乘以伐京。京叛大叔须段，段入于鄢，公伐诸鄢。五
月辛丑，大叔出奔共。
书曰：“ 郑伯克段于鄢。” 段不弟，故不言弟；如二君，故曰克；称郑
伯，讥失教也；谓之郑志。不言出奔，难之也。
遂置姜氏于城颖，而誓之白：“ 不及黄泉，无相见也。” 既而悔之。颖
考叔为颖谷封人，闻之，有献于公，公赐之食，食舍肉。公问之，对曰：
“ 小
人有母，皆尝小人之食矣，未尝君之羹，请以遗之。” 公曰：“ 尔有母遗，
繄我独无！” 颖考叔曰：
“ 敢问何谓也？” 公语之故，且告之悔。对曰：
“ 君
何患焉？若阙地及泉，隧而相见，其谁曰不然？” 公从之。公入而赋：“ 大
隧之中，其乐也融融！” 姜出而赋：“ 大隧之外，其乐也泄泄。” 遂为母子
如初。
君子曰：“ 颖考叔，纯孝也，爱其母，施及庄公。《诗》曰：‘
孝子不
匮，永锡尔类。’
其是之谓乎。”
本篇是为《春秋》“ 郑伯克段于鄢” 六字作传的文字，因以之为篇名。
它极其细腻地叙述了郑国统治集团为了争夺政权而骨肉相残六亲不认的史
实，不但令偏狭任性的姜氏，骄纵愚蠢的共叔段以及既富人情味又聪明睿智
的颍考叔跃然纸上，如睹其人，更入木三分地刻画了郑庄公的老谋深算和阴
鸷狠毒。
本篇见于隐公元年传。
曹刿论战
十年春，齐师伐我。公将战，曹刿请见。其乡人曰：“ 肉食者谋之，又
何间焉。” 刿曰：“ 肉食者鄙，未能远谋。” 乃入见。
问：“ 何以战？” 公曰：“ 衣食所安，弗敢专也，必以分人。” 对曰：
“ 小惠未遍，民弗从也。” 公曰：“ 牺牲玉帛，弗敢加也，必以信。” 对曰：
“ 小信未孚，神弗福也。” 公曰：“ 小大之狱，虽不能察，必以情。” 对曰：
“ 忠之属也，可以一战，战则请从。” 公与之乘。
战于长勺。公将鼓之。刿曰：“ 未可。” 齐人三鼓，刿曰：“ 可矣。”
齐师败绩。公将驰之。刿曰：“ 未可。” 下，视其辙，登，轼而望之，曰：
“ 可矣。” 遂逐齐师。
既克，公问其故。对曰：“ 夫战，勇气也。一鼓作气，再而衰，三而竭。
彼竭我盈，故克之。夫大国难测也，惧有伏焉。吾视其辙乱，望其旗靡，故
逐之。”
本篇记录了以弱胜强的齐鲁长勺之战。着墨不多，却写得有声有色。曹
刿的自信、善断和足智多谋刻画得尤为成功。
见于庄公十年传。
宫之奇谏假道
晋侯复假道于虞以伐虢。宫之奇谏曰：“ 虢，虞之表也。虢亡，虞必从
之。晋不可启，寇不可玩，一之谓甚，其可再乎？谚所谓‘
辅车相依，唇亡
齿寒’
者，其虞、虢之谓也。” 公曰：“ 晋，吾宗也，岂害我哉？” 对曰：
“ 大伯、虞仲，大王之昭也。大伯不从，是以不嗣。虢仲、虢叔，王季之穆
也，为文王卿士，勋在王室，藏于盟府。将虢是灭，何爱于虞？且虞能亲于
桓、庄乎，其爱之也？桓、庄之族何罪，而以为戮，不唯逼乎？亲以宠逼，
犹尚害之，况以国乎？” 公曰：“ 吾享祀丰洁，神必据我。” 对曰：“ 臣闻
之，鬼神非人实亲，惟德是依。故《周书》曰：‘
皇天无亲，惟德是辅。’
又曰：‘
黍稷非馨，明德惟馨。” 又曰：‘
民不易物，惟德繄物。’
如是，
则非德，民不和，神不享矣。神所冯依，将在德矣。若晋取虞而明德以荐馨
香，神其吐之乎？” 弗听，许晋使。宫之奇以其族行，曰：“ 虞不腊矣，在
此行也，晋不更举矣。”
八月甲午，晋侯围上阳。问于卜偃曰：“ 吾其济乎？” 对曰：“ 克之。”
公曰：“ 何时？” 对曰：“ 童谣云：‘
丙之晨，龙尾伏辰，均服振振，取虢
之旂。鹑之贲贲，天策焞焞，火中成军，虢公其奔。’ 其九月、十月之交乎？
丙子旦，日在尾，月在策，鹑火中，必是时也。”
冬十二月丙子朔，晋灭虢，虢公丑奔京师。师还，馆于虞，遂袭虞，灭
之，执虞公及其大夫井伯，以媵秦穆姬。而修虞祀，且归其职贡于王。
故书曰：“ 晋人执虞公。” 罪虞，且言易也。
本篇着重刻画了宫之奇这一人物。他目光敏锐，善于分析，具有深邃的
洞察力。宫之奇一开始就看穿了晋的阴谋。当虞公寄希望于宗族关系和鬼神
庇祐时，他指出国之存亡在人而不在神；如不实行德政，则民不和，神不享。
这反映了周初以来的民本思想。他还道出了小国只有团结，才能免于大国的
侵略与吞并这一亘古不变的真理。
本篇见于僖公五年传。
晋公子重耳之亡
晋公子重耳之及于难也，晋人伐诸蒲城。蒲城人欲战，重耳不可，曰：
“ 保君父之命而享其生禄，于是乎得人。有人而校，罪莫大焉。吾其奔也。”
遂奔狄。从者狐偃、赵衰、颠颉、魏武子、司空季子。狄人伐廧咎如，获其
二女：叔隗、季隗，纳诸公子。公子取季隗，生伯儵、叔刘；以叔隗妻赵衰，
生盾。将适齐，谓季隗曰：“ 待我二十五年，不来而后嫁。” 对曰：“ 我二
十五年矣，又如是而嫁，则就木焉。请待子。” 处狄十二年而行。
过卫，卫文公不礼焉。出于五鹿，乞食于野人，野人与之块，公子怒，
欲鞭之。子犯曰：“ 天赐也。” 稽首，受而载之。
及齐，齐桓公妻之，有马二十乘，公子安之。从者以为不可。将行，谋
于桑下。蚕妾在其上，以告姜氏。姜氏杀之，而谓公子曰：
“ 子有四方之志，
其闻之者吾杀之矣。” 公子曰：
“ 无之。” 姜曰：
“ 行也。怀与安，实败名。”
公子不可。姜与子犯谋，醉而遣之。醒，以戈逐子犯。
及曹，曹共公闻其骈胁，欲观其裸。浴，薄而观之。僖负羁之妻曰：
“ 吾
观晋公子之从者，皆足以相国。若以相，夫子必反其国。反其国，必得志于
诸侯。得志于诸侯而诛无礼，曹其首也。子盍蚤自贰焉。” 乃馈盘飨，置壁
焉。公子受飨反壁。
及宋，宋襄公赠之以马二十乘。
及郑，郑文公亦不礼焉。叔詹谏曰：“ 臣闻天之所启，人弗及也。晋公
子有三焉，天其或者将建诸！君其礼焉。男女同姓，其生不蕃。晋公子，姬
出也，而至于今，一也。离外之患，而天不靖晋国，殆将启之，二也。有三
士足以上人而从之，三也。晋、郑同济，其过子弟，固将礼焉，况天之所启
乎？” 弗听。
及楚，楚子飨之，曰：“ 公子若反晋国，则何以报不谷？” 对曰：“ 子
女玉帛则君有之，羽毛齿革则君地生焉。其波及晋国者，君之余也，其何以
报君？” 曰：“ 虽然，何以报我？” 对曰：“ 若以君之灵，得反晋国，晋、
楚治兵，遇于中原，其辟君三舍。若不获命，其左执鞭弭、右属橐鞬，以与
君周旋。” 子玉请杀之。楚子曰：“ 晋公子广而俭，文而有礼。其从者肃而
宽，忠而能力。晋侯无亲，外内恶之。吾闻姬姓，唐叔之后，其后衰者也，
其将由晋公子乎。天将兴之，谁能废之。违天必有大咎。” 乃送诸秦。
秦伯纳女五人，怀赢与焉。奉也沃盥，既而挥之。怒曰：“ 秦、晋匹也，
何以卑我！” 公子惧，降服而囚。他日，公享之。子犯曰：“ 吾不如衰之文
也。请使衰从。” 公子赋《河水》，公赋《六月》。赵衰曰：“ 重耳拜赐。”
公子降，拜，稽首，公降一级而辞焉。衰曰：“ 君称所以佐天子者命重耳，
重耳敢不拜。”
二十四年春，王正月，秦伯纳之，不书，不告入也。及河，子犯以壁授
公子，曰：
“ 臣负羁绁从君巡于天下，臣之罪甚多矣。臣犹知之，而况君乎？
请由此亡。” 公子曰：“ 所不与舅氏同心者，有如白水。” 投其壁于河。济
河，围令狐，入桑泉，取臼衰。二月甲午，晋师军于庐柳。秦伯使公子絷如
晋师，师退，军于郇。辛丑，狐偃及秦、晋之大夫盟于郇。壬寅，公子入于
晋师。丙午，入于曲沃。丁未，朝于武宫。戊申，使杀怀公于高梁。不书，
亦不告也。
吕、郤畏逼，将焚公宫而弑晋侯。寺人披请见，公使让之，且辞焉，曰：
“ 蒲城之役，君命一宿，女即至。其后余从狄君以田渭滨，女为惠公来求杀
余，命女三宿，女中宿至。虽有君命，何其速也。夫祛犹在，女其行乎。”
对曰：“ 臣谓君之入也，其知之矣。若犹未也，又将及难。君命无二，古之
制也。除君之恶，唯力是视。蒲人、狄人，余何有焉。今君即位，其无蒲、
狄乎？齐桓公置射钩而使管仲相，君若易之，何辱命焉？行者甚众，岂唯刑
臣。” 公见之，以难告。三月，晋侯潜会秦伯于王城。己丑晦，公宫火，瑕
甥、郤芮不获公，乃如河上，秦伯诱而杀之。晋侯逆夫人赢氏以归。秦伯送
卫于晋三千人，实纪纲之仆。
初，晋侯之竖头须，守藏者也。其出也，窃藏以逃，尽用以求纳之。及
入，求见，公辞焉以沐。谓仆人曰：“ 沐则心覆，心覆则图反，宜吾不得见
也。居者为社稷之守，行者为羁绁之仆，其亦可也，何必罪居者？国君而仇
匹夫，惧者甚众矣。” 仆人以告，公遽见之。
狄人归季隗于晋而请其二子。文公妻赵衰，生原同、屏括、楼婴。赵姬
请逆盾与其母，子余辞。姬曰：“ 得宠而忘旧，何以使人？必逆之。” 固请，
许之，来，以盾为才，固请于公以为嫡子，而使其三子下之，以叔隗为内子
而己下之。
晋侯赏从亡者，介之推不言禄，禄亦弗及。推曰：“ 献公之子九人，唯
君在矣。惠、怀无亲，外内弃之。天未绝晋，必将有主。主晋祀者，非君而
谁？天实置之，而二三子以为己力，不亦诬乎？窃人之财，犹谓之盗，况贪
天之功以为己力乎？下义其罪，上赏其奸，上下相蒙，难与处矣！” 其母曰：
“ 盍亦求之，以死谁怼？” 对曰：“ 尤而效之，罪又甚焉，且出怨言，不食
其食。” 其母曰：“ 亦使知之若何？” 对曰：“ 言，身之文也。身将隐，焉
用文之？是求显也。” 其母曰：“ 能如是乎？与女偕隐。” 遂隐而死。晋侯
求之，不获，以绵上为之田，曰：“ 以志吾过，且旌善人。”
本篇记晋公子重耳从出奔、流亡到回国夺取政权的全过程，对重耳形象
的刻画尤其成功。例如，当他流亡在外，被楚王礼遇，回答楚王“ 何以报我”
的问题时，决不牺牲主权，而敢于当面说出“ 若不获命，其左执鞭弭，右属
橐鞬，以与君周旋” 的豪语，千载之后读之，仍令人气荡肠回。重耳的有错
必改、不念旧恶、知人善任，都是他日后成就霸业的重要原因。作者也不回
避重耳的软弱。如在齐躭于安乐，被手下设计骗出后还“ 以戈逐子犯” 。正
由于作者善于抓住典型事例刻画人物，公子重耳的形象才有血有肉，栩栩如
生。
本篇见于僖公二十三年、二十四年传。
秦晋殽之战
冬，晋文公卒，庚辰，将殡于典沃，出绛，柩有声如牛。卜偃使大夫拜，
曰：“ 君命大事。将有西师过轶我，击之，必大捷焉。” 杞子自郑使告于秦，
曰：“ 郑人使我掌其北门之管，若潜师以来，国可得也。” 穆公访诸蹇叔，
蹇叔曰：“ 劳师以袭远，非所闻也。师劳力竭，远主备之，无乃不可乎！师
之所为，郑必知之。勤而无所，必有悖心。且行千里，其谁不知？” 公辞焉。
召孟明、西乞、白乙，使出师于东门之外。蹇叔哭之，曰：“ 孟子，吾见师
之出而不见其入也。” 公使谓之曰：“ 尔何知？中寿，尔墓之木拱矣矣。”
蹇叔之子与师，哭而送之，曰：“ 晋人御师必于殽。殽有二陵焉：其南陵，
夏后皋之墓也；其北陵，文王之所辟风雨也。必死是间，余收尔骨焉。” 秦
师遂东。
三十三年春，秦师过周北门，左右免胄而下。超乘者三百乘。王孙满尚
幼，观之，言于王曰：“ 秦师轻而无礼，必败。轻则寡谋，无礼则脱。入险
而脱，又不能谋，能无败乎？” 及滑，郑商人弦高将市于周，遇之。以乘韦
先，牛十二犒师，曰：
“ 寡君闻吾子将步师出于敝邑，敢犒从者。不腆敝邑，
为从者之淹，居则具一日之积，行则备一夕之卫。” 且使遽告于郑。郑穆公
使视客馆，则束载、厉兵、袜马矣。使皇武子辞焉。曰：
“ 吾子淹久于敝邑，
唯是脯资饩牵竭矣。为吾子之将行也，郑之有原圃，犹秦之有具囿也。吾子
取其麋鹿以闲敝邑，若何？” 杞子奔齐，逢孙、扬孙奔宋。孟明曰：“ 郑有
备矣，不可冀也。攻之不克，围之不继，吾其还也。” 灭滑而还。
晋原轸曰：“ 秦违蹇叔，而以贪勤民，天奉我也。奉不可失，敌不可纵。
纵敌患生，违天不祥。必伐秦师。” 栾枝曰：“ 未报秦施而伐其师，其为死
君乎。” 先轸曰：
“ 秦不哀吾丧而伐吾同姓，秦则无礼，何施之为？吾闻之，
一日纵敌，数世之患也。谋及子孙，可谓死君乎？” 遂发命，遽兴姜戎。子
墨衰绖，梁弘御戎，莱驹为右。夏四月辛巳，败秦师于殽，获百里孟明视、
西乞术、白乙丙以归。遂墨以葬文公。晋于是始墨。
文赢请三帅，曰：“ 彼实构吾二君，寡君若得而食之，不厌，君何辱讨
焉！使归就戮于秦，以逞寡君之志，若何？” 公许之。先轸朝，问秦囚。公
曰：“ 夫人请之，吾舍之矣，先轸怒曰：“ 武夫力而拘诸原，妇人暂而免诸
国。堕军实而长寇仇，亡无日矣。” 不顾而唾。公使阳处父追之，及诸河，
则在舟中矣。释左骖，以公命赠孟明。孟明稽首曰：“ 君之惠，不以纍臣衅
鼓，使归就戮于秦，寡君之以为戮，死且不朽。若从君惠而免之，三年将拜
君赐。”
秦伯素服郊次，乡师而哭曰：“ 孤违蹇叔以辱二三子，孤之罪也。不替
孟明，孤之过也。大夫何罪？且吾不以一眚掩大德。”
本篇记殽之战，
直接描述战斗过程的虽然只有寥寥十字，
但通过蹇叔
“ 劳
师袭远” 的分析，王孙满“ 轻而无礼” 的观察，以及弦高的报信与劳师，原
轸和栾枝的辩论等一系列辅垫，此次战争已胜负判然，因之“ 夏四月辛丑，
败秦师于殽” 可谓水到渠成，瓜熟蒂落，自不劳多费笔墨了。文中怀嬴智释
秦囚，孟明对阳处父所说的一段话以及穆公的自遣，既耐人寻味，又为以后
两国矛盾的展开埋下了伏笔，深沉含蓄，余韵悠长。
本篇见于僖公三十二、三十三年传。
国  语
《国语》是一部分国记事的国别史，起于周穆王（前1000 年），终于鲁
悼公（前440 年），内容涉及周王朝及各诸侯国，以记言为主。其作者可能
是战国初年的鲁国史官。这书目前较好的本子是清代黄丕烈刊刻的宋明道
本。
《左传》既长于记事，又擅于记言。《国语》记事不如《左传》简炼而
传神，记言则多有佳作。春秋时代，士人擅长辞令，《国语》一书，就将他
们在朝聘、饗宴、讽谏、辩论时的应对之辞记载下来。这些对话注重结合人
物的处境、身份和性格，既逻辑谨严，又生动活泼，且比喻贴切，警策迭出，
加之以栩栩如生的人物刻画，能使读者受到强烈的感染。
邵公谏厉王止谤
厉王虐，国人谤王。邵公告曰：“ 民不堪命矣！” 王怒，得卫巫，使监
谤者。以告，则杀之。国人莫敢言，道路以目。王喜，告邵公曰：“ 吾能弭
谤矣，乃不敢言。”
邵公曰：“ 是障之也。防民之口，甚于防川。川壅而溃，伤人必多，民
亦如之。是故为川者决之使导，为民者宣之使言。故天子听政，使公卿至于
列士献诗，瞽献曲，史献书，师箴，瞍赋，矇诵，百工谏，庶人传语，近臣
尽规，亲戚补察，瞽、史教诲，香、艾修之，而后王斟酌焉，是以事行而不
悖。民之有口，犹土之有山川也，财用于是乎出；犹其原隰之有衍沃也，衣
食于是乎生。口之宣言也，善败于是乎兴，行善而备败，其所以阜财用衣食
者也。夫民虑之于心而宣之于口，成而行之，胡可壅也？若壅其口，其与能
几何？”
王不听，于是国人莫敢出言，三年，乃流王于彘。
本篇记周厉王姬胡阻塞言路，召公进谏事。其中“ 防民之口，甚于防川”
一段，数千载后读之，仍令人感叹唏嘘不已。
见于《周语》上，标题从旧选本。
敬姜论劳逸
公父文伯退朝，朝其母，其母方绩。文伯曰：“ 以歜之家而主犹绩，惧
干季孙之怨也，其以歜为不能事主乎！”
其母叹曰：“ 鲁其亡乎！使童子备官而未之间耶？居，吾语女。昔圣王
之处民也，择瘠土而处之，劳其民而用之，故长王天下。夫民劳则思，思则
善心生；逸则淫，淫则忘善，忘善则恶心生。沃士之民不材，淫也；瘠土之
民莫不向义，劳也。是故天子大采朝日，与三公、九卿祖识地德；日中考政，
与百官之政事，师尹维旅、牧、相宣序民事；少采夕月，与大史、司载纠虔
天刑；日入监九御，使洁奉褅、郊之粢盛，而后即安。诸侯朝修天子之业命，
昼考其国职，夕省其典刑，夜儆百工，使无慆淫，而后即安。卿大夫朝考其
职，昼讲其庶政，夕序其业，夜庀其家事，而后即安。士朝受业，昼而讲贯，
夕而习复，夜而讨过，无憾，而后即安。自庶人以下，明而动，晦而休，无
日以怠。
“ 工后亲织玄紞，公侯之夫人加之以纮、綖，卿之内子为大带，命妇成
祭服，列士之妻加之以朝服，自庶士以下，皆衣其夫。社而赋事，烝而献功，
男女效绩，愆则有辟，古之制也。君子劳心，小人劳力，先王之训也。自上
以下，谁敢淫心舍力？今我，寡也，尔又在下位，朝夕处事，犹恐忘先人之
业。况有怠惰，其何以避辟！吾冀而朝夕修我曰：‘
必无废先人。’
尔今曰：
‘
胡不自安。’
以是承君之官，余惧穆伯之绝嗣也。”
仲尼闻之曰：“ 弟子志之，季氏之妇不淫矣”
本篇的价值一是反映了上古统治阶层的一些人注重劳动，甚至将其提高
到维护统治稳定的高度来认识；二是将上古若干重要资料保留了下来。
见于《鲁语》下，标题从旧选本。
叔向贺贫
叔向见韩宣子，宣子忧贫，叔向贺之。宣子曰：“ 吾有卿之名，而无其
实，无以从二三子，吾是以忧。子贺我，何故？”
对曰：
“ 昔栾武子无一卒之田，其宫不备其宗器，宣其德行，顺其宪则，
使越于诸侯。诸侯亲之，戎、狄怀之，以正晋国。行刑不疚，以免于难。及
桓于骄泰奢侈，贪欲无艺，略则行志，假贷居贿，宜及于难，而赖武之德，
以没其身。及怀子改桓之行，而修武之德，可以免于难，而离桓之罪，以亡
于楚。夫郤昭子，其富半公室，其家半三军，恃其富宠，以泰于国。其身尸
于朝，其宗灭于绛。不然，夫八邵，五大夫三卿，其宠大矣，一朝而灭，莫
之哀也，唯无德也。今吾子有栾武子之贫，吾以为能其德矣，是以贺。若不
忧德之不建，而患货之不足，将吊不暇，何贺之有？”
宣子拜稽首焉，曰：“ 起也将亡，赖子存之，非起也敢专承之，其自桓
叔以下嘉吾子之赐。”
本篇是讽谏作品中的佳构。它妙就妙在宣子忧贫而叔向贺之。起语突兀，
有如云中奔马，破空而来，然后以栾、郤二族之兴亡说明俭以养德，德以持
身的重要，又不容置辩，令人确信无疑。宣子始则忧，继之以愕然，最后佩
服不已。
见于《晋语》八。
勾践雪耻
越王勾践栖于会稽之上，乃号令于三军曰：“ 凡我父兄昆弟及国子姓，
有能助寡人谋而退吴者，吾与之共知越国之政。” 大夫种进对曰：
“ 臣闻之，
贾人夏则资皮，冬则资絺，旱则资舟，水则资车，以待乏也。夫虽无四方之
忧，然谋臣与爪牙之士，不可不养而择也。譬如蓑笠，时雨既至，必求之。
今君王既栖于会稽之上，然后乃求谋臣，无乃后乎？” 勾践曰：“ 苟得闻子
大夫之言，何后之有？” 执其手而与之谋。
遂使之行成于吴，曰：“ 寡君勾践乏无所使，使其下臣种，不敢彻声闻
于天王，私于下执事曰：寡君之师徒不足以辱君矣，愿以金玉、子女赂君之
辱，请勾践女女于王，大夫女女于大夫，士女女于士。越国之宝器毕从，寡
君帅越国之众，以从君之师徒，唯君左右之！若以越国之罪为不可赦也，将
焚宗庙，系妻孥，沉金玉于江，有带甲五千人，将以致死，乃必有偶。是以
带甲万人事君也，无乃即伤君王之所爱乎？与其杀是人也，宁其得此国也，
其孰利乎？”
夫差将欲听与之成，子胥谏曰：“ 不可！夫吴之与越也，仇讎敌战之国
也。三江环之，民无所移，有吴则无越，有越则无吴，将不可改于是矣。员
闻之，陆人居陆，水人居水。夫上党之国，我攻而胜之，吾不能居其地，不
能乘其车。夫越国，吾攻而胜之，吾能居其地，吾能乘其舟。此其利也，不
可失也已，君必灭之。失此利也，虽悔之，必无及已。”
越人饰美女八人，纳之太宰嚭，曰：“ 子苟赦越国之罪，又有美于此者
将进之。” 太宰嚭谏曰：“ 嚭闻古之伐国者，服之而已。今已服矣，又何求
焉？” 夫差与之成而去之。
勾践说于国人曰：“ 寡人不知其力之不足也，而又与大国执仇，以暴露
百姓之骨于中原，此则寡人之罪也。寡人请更。” 于是葬死者，问伤者，养
生者，吊有忧，贺有喜，送往者，迎来者，去民之所恶，补民之不足。然后
卑事夫差，宦士三百人于吴，其身亲为夫差前马。
勾践之地，南至于勾无，北至于御儿，东至于鄞，西至于姑蔑，广运百
里。乃致其父母昆弟而誓之曰：“ 寡人闻古之贤君，四方之民归之，若水之
归下也。今寡人不能，将帅二三子夫妇以蕃。” 令壮者无取老妇，令老者无
取壮妻。女子十七不嫁，其父母有罪；丈夫二十不娶，其父母有罪。将免者
以告，公医守之。生丈夫，二壶酒，一犬；生女子，二壶酒，一豚。生三人，
公与之母；生二人，公与之饩。当室者死，三年释其政；支子死，三月释其
政。必哭泣埋葬之，如其子。令孤子、寡妇、疾疹、贫病者，纳官其子。其
达士，洁其居，美其服，饱其食，而摩厉之于义。四方之士来者，必庙礼之。
勾践载稻与脂于舟以行，国之孺子之游者，无不餔也，无不也，必问其名。
非其身之所种则不食，非其夫人之所织则不衣，十年不收于国，民俱有三年
之食。
国之父兄请曰：
“ 昔者夫差耻吾君于诸侯之国，
今越国亦节矣，
请报之。
”
勾践辞曰：“ 昔者之战也，非二三子之罪也，寡人之罪也。如寡人者，安与
知耻？请姑无庸战。” 父兄又请曰：“ 越四封之内，亲吾君也，犹父母也。
子而思报父母之仇，臣而思报君之仇，其有敢不尽力者乎？请复战。” 勾践
既许之，乃致其众而誓之曰：“ 寡人闻古之贤君，不患其众之不足也，而患
其志行之少耻也。今夫差衣水犀之甲者亿有三千，不患其志行之少耻也，而
患其众之不足也。今寡人将助天灭之。吾不欲匹夫之勇也，欲其旅进旅退。
进则思赏，退则思刑，如此则有常赏。进不用命，退则无耻，如此则有常刑。”
果行，国人皆劝，父勉其子，兄勉其弟，妇勉其夫，曰：“ 孰是吾君也，而
可无死乎？” 是故败吴于囿，又败之于没，又郊败之。
夫差行成，曰：“ 寡人之师徒，不足以唇君矣。请以金玉、子女赂君之
辱。” 勾践对曰：“ 昔天以越予吴，而吴不受命；今天以吴予越，越可以无
听天之命，而听君之令乎！吾请达王甬勾东，吾与君为二君乎？” 夫差对曰：
“ 寡人礼先壹饭矣，君若不忘周室，而为弊邑宸宇，亦寡人之愿也。君若曰：
‘
吾将残汝社稷，灭汝宗庙。’
寡人请死，余何面目以视于天下乎？越君其
次也！” 遂灭吴。
《国语》以记言胜。本篇即以少量叙事文字构成骨架，以好几大段精彩
的说辞为血肉，展开一个人物形象生动，情节起伏迭宕的故事。妙语连珠，
具有极强的说服力。如文种说夫差，将一利一弊两种反差极大的结果摆在吴
王面前，既不卑不亢，又有理有节。使夫差不得不停止攻越。伍员谏夫差则
从地势着眼，说明吴越不两立，理由也确实充分。只是由于文种与伯嚭的合
力较子胥为大，最终没有说服夫差。从这一点又可看出夫差的急功近利和毫
无主见。
最末一段勾践所说“ 昔天以越予吴，而吴不受命；今天以吴予越，越可
以无听天之命而听君之令乎” ，则尤令人深思。
本篇见于《越语》上。
战国策
《战国策》主要反映了战国时期纵横家的思想言论，是一部优秀的历史
散文总集。其时代上起智伯与韩、赵、魏灭范与中行氏（前458 年），下迄
秦始皇甘六年（前221 年）以后高渐离击始皇帝，杂记东、西周，战国七雄
及宋、卫、中山诸国事；目前通用的本子是清代黄丕烈重刊的宋姚氏本，研
究者也可参考杨遇夫（树达）先生的《国策集解》。
战国时代，诸侯间势力的消长在一定程度上取决于谋臣策士的纵横捭
阖，“ 横成则秦帝，纵成则楚王” 。于是，《左传》所描绘的从容辞令的行
人，一变而为《国策》所刻画的铺张扬厉、辩才无碍的策士。如果说《国策》
的记言水准更臻完美，乃因时代的发展使然。而那种夸张渲染，气势雄劲的
说辞，正是《国策》的文章特点之一。
《国策》的另一特点，就是善用比喻，甚至通过整段寓言故事来增强说
服力。书中的庄辛以蜻蛉、黄雀说楚王即是。
《国策》的人物描写也比较成功，如紧接着的这篇《苏秦始将连横》就
是其典型之作。
苏秦始将连横
苏秦始将连横，说秦惠王曰：“ 大王之国，西有巴、蜀汉中之利，北有
胡貉、代马之用，南有巫山、黔中之限，东有肴、函之固。田肥美，民殷富，
战车万乘，奋击百万，沃野千里，蓄积饶多，地势形便，此所谓天府，天下
之雄国也。以大王之贤，士民之众，车骑之用，兵法之教，可以并诸侯，吞
天下，称帝而治。愿大王少留意，臣请奏其效。”
秦王曰：“ 寡人闻之：毛羽不丰满者，不可以高飞；文章不成者，不可
以诛罚；道德不厚者，不可以使民；政教不顺者，不可以烦大臣。今先生俨
然不远千里而庭教之，愿以异日。”
苏秦曰：“ 臣固疑大王之不能用也。昔者神农伐补遂，黄帝伐涿鹿而禽
蚩尤，尧伐驩兜，舜伐三苗，禹伐共工，汤伐有夏，文王伐崇，武王伐纣，
齐桓任战而伯天下。由此观之，恶有不战者乎？古者使车毂击驰，言语相结，
天下为一；约从连横，兵革不藏；文士并饬，诸侯乱惑；万端惧起，不可胜
理；科条既备，民多伪态；书策稠浊，百姓不足；上下相愁，民无所聊；明
言章理，兵甲愈起；辩言伟服，战攻不息；繁称文辞，天下不治；舌弊耳聋，
不见成功；行义约信，天下不亲。于是，乃废文任武，厚养死士，缀甲厉兵，
效胜于战场。夫徒处而致利，安坐而广地，虽古五帝三王五伯、明主贤君，
常欲坐而致之。其势不能，故以战续之。宽则两军相攻，迫则杖戟相撞，然
后可建大功。是故兵胜于外，义强于内，威立于上，民服于下。今欲并天下，
凌万乘，诎敌国，制海内，子元元，臣诸侯，非兵不可。今之嗣主，忽于至
道，皆惛于教，乱于治，迷于言，惑于语，沉于辩，溺于辞。以此论之，王
固不能行也！”
说秦王书十上，而说不行，黑貂之裘弊，黄金百镒尽。资用乏绝，去秦
而归。羸縢履0 ，负书担橐，形容枯槁，面目犂黑，状有归色。归至家，妻
不下絍，嫂不为炊，父母不与言。苏秦喟叹曰：“ 妻不以我为夫，嫂不以我
为叔，父母不以我为子，是皆秦之罪也！” 乃夜发书，陈箧数十，得《太公
阴符》之谋，伏而诵之，简练以为揣摩。读书欲睡，引锥自刺其股，血流至
踵，曰：“ 安有说人主不能出其金玉锦绣、取卿相之尊者乎？” 期年，揣摩
成，曰：“ 此真可以说当世之君矣！”
于是乃摩燕乌集阙，见说赵王于华屋之下，抵掌而谈。赵王大悦，封为
“ 武安君” ，受相印。革车百乘，绵绣千纯，白壁百双，黄金万镒，以随其
后；约从散横，以抑强秦。故苏秦相于赵而关不通。当此之时，天下之大，
万民之众，王侯之威，谋臣之权，皆欲决于苏秦之策。不费斗粮，未烦一兵，
未战一士，未绝一弦，未折一矢，诸侯相亲，贤于兄弟。夫贤人在而天下服，
一人用而天下从。故曰：式于政，不式于勇，式于廊庙之内，不式于四境之
外。当秦之隆，黄金万镒为用，转絍连骑，炫熿于道，山东之国，从风而服，
使赵大重。且夫苏秦特穷巷掘门桑户棬枢之士耳，伏轼撙衔，横历天下，廷
说诸侯之主，杜左右之口，天下莫之能伉！
将说楚王，路过洛阳。父母闻之，清宫除道，张乐设饮，郊迎三十里。
妻侧目而视，倾耳而听；嫂蛇行匍伏，四拜自跪而谢。苏秦曰：“ 嫂何前倨
而后卑也？” 嫂曰：“ 以季子之位尊而多金。” 苏秦曰：“ 嗟乎！贫穷则父
母不子，富贵则亲戚畏惧。人生世上，势位富贵，盖可忽乎哉！”
本文通过苏秦说秦不用时的颓丧委顿与相赵返乡时的春风得意的鲜明对
比和其家人前倨而后卑的强烈对照，以及“ 安有说人主不能出其金玉锦绣、
取卿相之尊者乎” 的喟叹，把个唯利是图、朝秦暮楚的游说之士刻画得活灵
活现。次要人物如苏嫂从“ 不为炊” 到“ 蛇行匐伏” ，进而到表白“ 以季子
之位尊而多金” ，同样令人恶心而又忍俊不禁。
本篇见于《秦策一》
邹忌讽齐王纳谏
邹忌修八尺有余，身体昳丽。朝服衣冠，窥镜，谓其妻曰：“ 我孰与城
北徐公美？” 其妻曰：“ 君美甚！徐公何能及公也？” 城北徐公，齐国之美
丽者也。忌不自信，而复问其妾，曰：“ 吾孰与徐公美？” 妾曰：“ 徐公何
能及君也！” 旦日，客从外来，与坐谈，问之客曰：“ 吾与徐公孰美？” 客
曰：“ 徐公不若君之美也。” 明日，徐公来，孰视之，自以为不如；窥镜而
自视，又弗如远甚。暮，寝而思之，曰：“ 吾妻之美我者，私我也；妾之美
我者，畏我也；客之美我者，欲有求于我也。”
于是入朝见威王，曰：
“ 臣诚知不如徐公美，臣之妻私臣，臣之妾畏臣，
臣之客欲有求于臣，皆以美于徐公。今齐地方千里，百二十城；宫妇左右，
莫不私王；朝廷之臣，莫不畏王；四境之内，莫不有求于王。由此观之，王
之蔽甚矣！” 王曰：“ 善。” 乃下令：“ 群臣吏民，能面刺寡人之过者，受
上赏；上书谏寡人者，受中赏；能谤议于市朝，闻寡人之耳者，受下赏。”
令初下，群臣进谏，门庭若市。数月之后，时时而间进。期年之后，虽
欲言，无可进者。燕、赵、韩、魏闻之，皆朝于齐。此所谓战胜于朝廷。
邹忌通过生活中的亲身体验启发齐王，如果不广开言路，将被佞臣群小
团团包围。以小喻大，层层推进，是巧用比喻的典范。
本篇见《齐策一》。
冯谖客孟尝君
齐人有冯谖者，贫乏不能自存，使人属孟尝君，愿寄食门下。孟尝君曰：
“ 客何好？” 曰：“ 客无好也。” 曰：“ 客何能？” 曰：“ 客无能也。” 孟
尝君笑而受之，曰：“ 诺。”
左右以君贱之也，食以草具。居有顷，倚柱弹其剑，歌曰：“ 长铗归来
乎，食无鱼！” 左右以告。孟尝君曰：“ 食之，比门下之客。” 居有顷，复
弹其铗，歌曰：“ 长铗归来乎，出无车！” 左右皆笑之，以告。孟尝君曰：
“ 为之驾，比门下之车客。” 于是乘其车，揭其剑，过其友曰：“ 孟尝君客
我。” 后有顷，复弹其剑铗，歌曰：“ 长铗归来乎，无以为家！” 左右皆恶
之，以为贪而不知足。孟尝君问：“ 冯公有亲乎？” 对曰：“ 有老母。” 孟
尝君使人给其食用，无使乏。于是冯谖不复歌。
后孟尝君出记，问门下请客：“ 谁习计会，能为文收责于薛者乎？” 冯
谖署曰：“ 能。” 孟尝君怪之，曰：“ 此谁也？” 左右曰：“ 乃歌夫‘
长铗
归来’
者也。” 孟尝君笑曰：“ 客果有能也，吾负之，未尝见也。” 请而见
之，谢曰：“ 文倦于事，愦于忧，而性懦愚，沉于国家之事，开罪于先生。
先生不羞，乃有意欲为收责于薛乎？” 冯谖曰：“ 愿之。” 于是约车治装，
载券契而行，辞曰：“ 责毕收，以何市而反？” 孟尝君曰：“ 视吾家所寡有
者。”
驱而之薛，使吏召诸民当偿者，悉来合券。券遍合， 起，矫命以责赐诸
民，因烧其券，民称万岁。长驱到齐， 晨而求见。孟尝君怪其疾也，衣冠而
见之，曰：“ 责毕收乎？来何疾也！” 曰：“ 收毕矣。” “ 以何市而反？”
冯谖曰：“ 君云‘
视吾家所寡有者’
，臣窃计，君宫中积珍宝，狗马实外厩，
美人充下陈，君家所寡有者以义耳。窃以为君市义。” 孟尝君曰：“ 市义奈
何？” 曰：“ 今君有区区之薛，不拊爱子其民，因而贾利之。臣窃矫君命，
以责赐诸民，因烧其券，民称万岁。乃臣所以为君市义也。” 孟尝君不说，
曰：“ 诺，先生休矣！”
后期年，齐王谓孟尝君曰：“ 寡人不敢以先王之臣为臣。” 孟尝君就国
于薛，未至百里，民扶老携幼，迎君道中。孟尝君顾谓冯谖曰：“ 先生所为
文市义者，乃今日见之。”
冯谖曰：
“ 狡兔有三窟，仅得免其死耳。今君有一窟，未得高枕而卧也。
请君复凿二窟。” 孟尝君予车五十乘，金五百斤，西游于梁。谓惠王曰：
“ 齐
放其大臣于诸侯，诸侯先迎之者，富而兵强。” 于是梁王虚上位，以故相为
上将军，遣使者，黄金千斤，车百乘，往聘孟尝君。冯谖先驱诫孟尝君曰：
“ 千金，重币也；百乘，显使也。齐其闻之矣。” 梁使三反，孟尝君固辞不
往也。齐王闻之，君臣恐惧，遣太傅赍黄金千斤，文车二驷，服剑一，封书，
谢孟尝君，曰：“ 寡人不祥，被于宗庙之祟，沉于谄谀之言，开罪于君，寡
人不足为也，愿君顾先王之宗庙，姑反国统万人乎！”
冯谖诫孟尝君曰：“ 愿请先王之祭器，立宗庙于薛。” 庙成，还报孟尝
君曰：“ 三窟已就，君姑高枕为乐矣。”
孟尝君为相数十年，无纤介之祸者，冯谖之计也。
冯谖焚券示义，为孟尝君赢得了人心。后又为之经营三窟，使孟尝君在
齐国的地位得以巩固，显示了他的远见和才能。本篇在人物刻画上是很成功
的。
本篇见《齐策四》。
庄辛谓楚襄王
庄辛谓楚襄王曰：“ 君王左州侯，右夏侯，辇从鄢陵君与寿陵君，专淫
逸侈靡，不顾国政，郢都必危矣！” 襄王曰：“ 先生老悖乎？将以为楚国袄
祥乎？” 庄辛曰：“ 臣诚见其必然者也，非敢以为国袄祥也。君王卒幸四子
者不衰，楚国必亡矣！臣请辟于赵，淹留以观之。” 庄辛去，之赵，留五月，
秦果举鄢、郢、巫、上蔡、陈之地。
襄王流掩于城阳，于是使人发驺征庄辛于赵。庄辛曰：
“ 诺。” 庄辛至，
襄王曰：“ 寡人不能用先生之言，今事至于此，为之奈何？”
庄辛对曰：“ 臣闻鄙语曰：“ 见兔而顾犬，未为晚也；亡羊而补牢牢，
未为迟也。’
臣闻昔汤、武以百里昌，桀、纣以天下亡。今楚国虽小，绝长
续短，犹以数千里，岂特百里哉！
“ 王独不见夫蜻蛉乎？六足四翼，飞翔乎天地之间，俯啄蚊虻而食之，
仰承甘露而饮之，自以为无患，与人无争也。不知夫五尺童子，方将调饴胶
丝，加己乎四仞之上，而下为蝼蚁食也。
“ 蜻蛉其小者也，黄雀因是以！俯蜀白粒，仰栖茂树，鼓翅奋翼，自以
为无患，与人无争也。不知夫公子王孙，左挟弹，右摄丸，将加己乎十仞之
上，以其類为招。昼游乎茂树，夕调乎酸碱。倏忽之间，坠于公子之手。
“ 夫黄雀其小者也，黄鹄因是以！游于江海，淹乎大沼，俯噣鲽鲤，仰
啮衡，奋其六翮，而凌清风，飘摇乎高翔，自以为无患，与人无争也。不知
夫射者方将修其碆卢，治其矰缴，将加己乎百仞之上，被监磻，引徽缴，折
清风而抎矣。故昼游乎江湖，夕调乎鼎鼐。
“ 夫黄鹄其小者也，蔡灵侯之事因是以！南游乎高陂，北陵乎巫山，饮
茹溪之流，食湘波之鱼，左抱幼妾，右拥嬖女，与之驰骋乎高蔡之中，而不
以国家为事。不知夫子发方受命乎灵王，系己以朱丝而见之也。
“ 蔡灵侯之事其小者也，君王之事因是以！左州侯，右夏侯，辇从鄢陵
君与寿陵君，饭封禄之粟，而载方府之金，与之驰骋乎云梦之中，而不以天
下国家为事。不知夫穰侯方受命乎秦王，填邑塞之内，而投己乎黾塞之外。”
襄王闻之，颜色变作，身体战慄。于是乃以执珪而授之为阳陵君，与淮
北之地也。
楚怀王与顷襄王由于宠幸佞臣，贪图享乐，以致兵败国削，被迫东迁。
庄辛忧虑于此，乃结合楚国的历史与现实，并借一些习焉不察的琐事，由远
及近，由物及人，层层递进，以说明君主若一味骄奢淫逸，缺乏危机感，就
必然国亡身死的道理。全文一路铺陈，辞采缤纷，具有赋的特点。
本篇见于《楚策四》。
鲁仲连义不帝秦
秦围赵之邯郸。魏安釐王使将军晋鄙救赵，畏秦，止于荡阴不进。魏王
使客将军辛垣衍间入邯郸，因平原君谓赵王曰：“ 秦所以急围赵者，前与齐
闵王争强为帝，已而复归帝，以齐故。今齐已益弱，方今唯秦雄天下，此非
必贪邯郸，其意欲求为帝。赵诚发使尊秦昭王为帝，秦必喜，罢兵去。” 平
原君犹豫未有所决。
此时鲁仲连适游赵，会秦围赵。闻魏将欲令赵尊秦为帝，乃见平原君曰：
“ 事将奈何矣？” 平原君曰：“ 胜也何敢言事！百万之众折于外，今又内围
邯郸而不能去。
魏王使客将军辛垣衍令赵帝秦，
今其人在是，
胜也何敢言事！
”
鲁连曰：
“ 始吾以君为天下之贤公子也，吾乃今然后知君非天下之贤公子也！
梁客辛垣衍安在？吾请为君责而归之。” 平原君曰：“ 胜请为召而见之于先
生。” 平原君遂见辛垣衍，曰：“ 东国有鲁连先生者，其人在此，胜请为绍
介而见之于将军。” 辛垣衍曰：“ 吾闻鲁连先生，齐国之高士也。衍，人臣
也，使事有职。吾不愿见鲁连先生也。” 平原君曰：“ 胜已泄之矣” 辛垣衍
许诺。
鲁连见辛垣衍而无言。辛垣衍曰：“ 吾视居此围城之中者，皆有求于平
原君者也。今吾视先生之玉貌，非有求于平原者，曷为久居此围城之中而不
去也？” 鲁连曰：“ 世以鲍焦无从容而死者，皆非也。今众人不知，则为一
身。彼秦者，弃礼义而上首功之国也，权使其士，虏使其民。彼则肆然而为
帝，过而遂正于天下，则连有赴东海而死矣，吾不忍为之民也！所为见将军
者，欲以助赵也。” 辛垣衍曰：“ 先生助之，奈何？” 鲁连曰：“ 吾将使梁
及燕助之，齐、楚则固助之矣。” 辛垣衍曰：“ 燕则吾请以从矣；若乃梁，
则吾乃梁人也，先生恶能使梁助之耶？” 鲁连曰：
“ 梁未睹秦称帝之害故也。
使梁睹秦称帝之害，则必助赵矣。” 辛垣衍曰：“ 秦称帝之害将奈何？” 鲁
仲连曰：
“ 昔齐威王尝为仁义矣，率天下诸侯而朝周。周贫且微，诸侯莫朝，
而齐独朝之。居岁余，周烈王崩，诸侯皆吊，齐后往。周怒，赴于齐曰：
‘
天
崩地诉，天子下席。东藩之臣田婴齐后至，则斮之！’
威王勃然怒曰：‘
叱
嗟，而母婢也！’
卒为天下笑。故生则朝周，死则叱之，诚不忍其求也！彼
天子固然，其无足怪。” 辛垣衍曰：
“ 先生独未见夫仆乎？十人而从一人看，
宁力不胜智不若耶？畏之也！” 鲁仲连曰：“ 然梁之比于秦，若仆耶？” 辛
垣衍曰：“ 然。” 鲁仲连曰：“ 然吾将使秦王烹醢梁王。” 辛垣衍怏然不悦，
曰：“ 嘻，亦太甚矣，先生之言也！先生又恶能使秦王烹醢梁王？”
鲁仲连曰：“ 固也。待吾言之。昔者，鬼侯、鄂侯、文王，纣之三公也，
鬼侯有子而好，故入之于纣，纣以为恶，醢鬼侯。鄂侯争之急，辨之疾，故
脯鄂侯。文王闻之，喟然而叹，故拘之于牖里之库百日，而欲令之死。易为
与人俱称王，卒就脯醢之地也？齐闵王将之鲁，夷维子执策而从，谓鲁人曰：
‘
子将何以待吾君？’
鲁人曰：
‘
吾将以十太牢待子之君。’
夷维子曰：
‘
子
安取礼而来待吾君？彼吾君者，天子也。天子巡狩，诸侯辟舍，纳筦键，摄
衽抱几，视膳于堂下，天子已食，退而听朝也。’
鲁人投其籥，不果纳，不
得入于鲁。将之薛，假涂于邹。当是时，邹君死，闵王欲入吊。夷维子谓邹
之孤曰：‘
天子吊，主人必将倍殡柩，设北面于南方，然后天子南面吊也。’
邹之群臣曰：‘
必若此，吾将伏剑而死！’
故不敢入于邹。邹、鲁之臣，生
则不得事养，死则不得饭含，然且欲行天子之礼于邹、鲁之臣，不果纳。今
秦万乘之国，梁亦万乘之国，俱据万乘之国，交有称王之名，睹其一战而胜，
欲从而帝之，是使三晋之大臣，不如邹、鲁之仆妾也！且秦无已而帝，则且
变易诸侯之大臣。彼将夺其所谓不肖而予其所谓贤，夺其所憎而与其所爱。
彼又将使其子女谗妾为诸侯妃姬，处梁之宫，梁王安得晏然而已乎？而将军
又何以得故宠乎？” 于是，辛垣衍起，再拜，谢曰：“ 始以先生为庸人，吾
乃今日而知先生为天下之士也。吾请去，不敢复言帝秦！”
秦将闻之，为却军五十里。适会魏公子无忌夺晋鄙军以救赵击秦，秦军
引而去，于是平原君欲封鲁仲连，鲁仲连辞让者三，终不肯受。平原君乃置
酒，酒酣，起，前以千金为鲁连寿。鲁连笑曰：“ 所贵于天下之士者，为人
排患、释难、解纷乱而无所取也。即有所取者，是商贾之人也，仲连不忍为
也。” 遂辞平原君而去，终身不复见。
长平一战，秦坑杀赵卒四十余万；后又长驱入赵，直扑邯郸，围之达两
年之久。赵求救于楚、魏，魏却派辛垣衍说赵帝秦。而赵主持国政的平原君
却短于计谋，六神无主。此时，齐人鲁仲连挺身而出，无可辩驳地以历史事
实说明帝奏适足为取祸之道；更以“ 生则不得事养，死则不得饭含” 的邹鲁
君臣的不帝齐来反衬两人万乘之国欲帝秦的软弱，义正而辞严；最后对辛垣
衍本人晓以利害，终于使之谢罪而去，“ 不敢复言帝秦” 。文章辞锋犀利，
气势磅礴，读之令人气荡肠回。
本篇见于《赵策三》。
触龙言说赵太后
赵太后新用事，秦急攻之。赵氏求救于齐，齐曰：“ 必以长安君为质，
兵乃出。” 太后不肯，大臣强谏。太后明谓左右：
“ 有复言令长安君为质者，
老妇必唾其面！”
左师触龙言愿见太后，太后盛气而胥之。入而徐趋，至而自谢，曰：
“ 老
臣病足，曾不能疾走，不得见久矣。窃自恕，而恐太后玉体之有所郄也，故
愿望见太后。” 太后曰：“ 老妇恃辇而行。” 曰：“ 已食饮得无衰乎？” 曰：
“ 恃粥耳。” 曰：“ 老臣今者殊不欲食，乃自强步，日三四里，少益耆食，
和于身也。” 太后曰：“ 老妇不能。” 太后之色少解。
左师公曰：“ 老臣贱息舒棋，最少，不肖。而臣衰，窃爱怜之，愿令得
补黑衣之数，以卫王宫。没死以闻” 太后曰：“ 敬诺。年几何矣？” 对曰：
“ 十五岁矣。虽少，愿及未填沟壑而托之。” 太后曰：“ 丈夫亦爱怜其少子
乎？” 对曰：“ 甚于妇人。” 太后笑曰：“ 妇人异甚！” 对曰：“ 老臣窃以
为媪之爱燕后，贤于长安君。” 曰：“ 君过矣！不若长安君之甚。” 左师公
曰：“ 父母之爱子，则为之计深远。媪之送燕后也，持其踵为之泣，念悲其
远也，亦哀之矣！已行，非弗思也，祭祀必祝之，祝曰：‘
必勿使反。’
岂
非计久长有子孙相继为王也哉？” 太后曰：“ 然。” 左师公曰：“ 今三世以
前，至于赵之为赵，赵主之子孙侯者，其继有在者乎？” 曰：“ 无有。” 曰：
“ 微独赵，诸侯有在者乎？” 曰：“ 老妇不闻也。” “ 此其近者祸及身，远
者及其子孙。岂人主之子孙则必不善哉？位尊而无功，奉厚而无劳，而挟重
器多也。今媪尊长安君之位，而封之以膏腴之地，多予之重器，而不及今令
有功于国。一旦山陵崩，长安君何以自托于赵？老臣以媪为长安君计短也，
故以为其爱不若燕后。” 太后曰：“ 诺！恣君之所使之。” 于是为长安君约
车百乘质于齐。齐兵乃出。
子义闻之，曰：“ 人主之子也，骨肉之亲也，犹不能恃无功之尊，无劳
之奉，而守金玉之重也，而况人臣乎？”
在大兵压镜，赵太后溺爱幼子而拒谏的紧急时刻，触龙针对太后爱子的
自私心理，从生活琐事入手，以舒祺为过渡，用燕后作衬托，由近及远，巧
妙迂回，将赵国的利益与长安君的长远利益结合起来，终于说服了赵太后。
触龙的话亲切婉转而能切中要害，表现了他的聪明睿智和远见卓识。
本文用笔极有分寸。如写赵太后先是
“ 盛气而胥之” ，继之以
“ 色少解” ，
最后则忍不住笑着说“ 妇人异甚” 。只是到了这时，触龙才正式提到长安君，
可谓恰到火候。特别是他说的“ 父母之爱子，则为之计深远” ，尤值得当今
独生子女的父母深思。
本篇见于《赵策四》。
唐且不辱使命
秦王使人谓安陵君曰：
“ 寡人欲以五百里之地易安陵，
安陵君其许寡人！
”
安陵君曰：“ 大王加惠，以大易小，甚善。虽然，受地于先王，愿终守之，
弗敢易。” 秦王不悦。安陵君因使唐且使于秦。
秦王谓唐且曰：“ 寡人以五百里之地易安陵，安陵君不听寡人，何也？
且秦灭韩亡魏，而君以五十里之地存者，以君为长者，故不错意也。今吾以
十倍之地请广于君，而君逆寡人者，轻寡人欤？” 唐且对曰：“ 否，非若是
也。安陵君受地于先王而守之，虽千里不敢易也，岂直五百里哉！”
秦王怫然怒，谓唐且曰：“ 公亦尝闻天子之怒乎？” 唐且对曰：“ 臣未
尝闻也。” 秦王曰：“ 天子之怒，伏尸百万，流血千里。” 唐且曰：“ 大王
尝闻布衣之怒乎？” 秦王曰：“ 布衣之怒，亦免冠徒跣，以头抢地耳！” 唐
且曰：“ 此庸夫之怒也，非士之怒也。夫专诸之刺王僚也，彗星袭月；聂政
之刺韩傀也，白虹贯日；要离之刺庆忌也，仓鹰击于殿上。此三子者，皆布
衣之士也，怀怒未发，休祲降于天，与臣而将四矣。若士必怒，伏尸二人，
流血五步，天下缟素，今日是也。” 挺剑而起。
秦王色挠，长跪而谢之，曰：“ 先生坐。何至于此！寡人喻矣：夫韩、
魏灭亡，而安陵以五十里之地存者，徒以有先生也。”
唐且以一布衣身份，深入虎狼之秦，直面咄咄逼人的秦王，针锋相对，
寸步不让，最后令骄狂不可一世的秦王“ 长跪而谢之” 。本文在人物的塑造
上非常成功。如写秦王，先是说“ 安陵君其许寡人” ，“ 安陵君不听寡人，
何也” ，“ 而君逆寡人者，轻寡人欤” ，并“ 怫然怒” ，一副居高临下，盛
气凌人的样子。当唐且不吃他那一套时，甚至用“ 天子之怒” 来恫吓唐且，
最后却“ 色挠，长跪而谢之” 。于是，一个色厉内荏的专制魔王便跃然纸上。
唐且的形象更刻画得血肉丰满。安陵君回答秦王可谓含蓄委婉，不卑不亢；
而唐且面对秦王的无理与无礼，便显得义正辞严：“ 安陵君受地于先王而守
之，虽千里不敢易也，岂直五百里哉！” 真是斩钉截铁，掷地有声。另一个
对比就是“ 天子之怒” 与“ 布衣之怒” 。“ 天子之怒” 的“ 伏尸百万，流血
千里” 不可谓没有气势，而唐且用三个历史故事，以三个排比句，加上“ 若
士必怒，伏尸二人，流血五步，天下缟素，今日是也” 五个音节铿锵急迫的
四字句，如万丈飞瀑一泻而下，紧接着便“ 挺剑而起” 。这种气势，叫谁不
心惊魄动，怒发冲冠呢？
本篇见《魏策四》。
乐毅报燕王书
昌国君乐毅为燕昭王合五国之兵而攻齐，下七十余城，尽郡县之以属燕，
二城未下而燕昭王死。惠王即位，用齐人反间，疑乐毅，而使骑劫代之将。
乐毅奔赵，赵封以望诸君。齐田单诈骑劫，卒败燕军，复收七十城以复齐。
燕王悔，惧赵用乐毅承燕之弊以伐燕。
燕王乃使人让乐毅，且谢之曰：“ 先王举国而委将军，将军为燕破齐，
报先王之讎，天下莫不振动，寡人岂敢一日而忘将军之功哉！会先王弃群臣，
寡人新即位，左右误寡人。寡人之使骑劫代将军者，为将军久暴露于外，故
召将军且休计事。将军过听，以与寡人有隙，遂捐燕而归赵。将军自为计则
可矣，而亦何以报先王之所以遇将军之意乎？”
望诸君乃使人献书报燕王曰：“ 臣不佞，不能奉承先王之教，以顺左右
之心；恐抵斧质之罪，以伤先王之明，而又害于足下之义，故遁逃奔赵。自
负以不肖之罪，故不敢为辞说。今王使使者数之罪，臣恐侍御者之不察先王
之所以畜幸臣之理，而又不白于臣之所以事先王之心，故敢以书对。
“ 臣闻圣贤之君，不以禄私其亲，功多者授之；不以官随其爱，能当之
者处之。故察能而授官者，成功之君也；论行而结交者，立名之士也。臣以
所学者观之，先王之举错，有高世之心，故假节于魏王，而以身得察于燕。
先王过举，擢之乎宾客之中，而立之乎群臣之上，不谋于父兄，而使臣为亚
卿。臣自以为奉令承教，可以幸无罪矣，故受命而不辞。
“ 先王命之曰：我有积怨深怒于齐，不量轻弱，而欲以齐为事。’
臣对
曰：‘
夫齐，霸国之余教而骤胜之遗事也，闲于兵甲，习于战攻。王若欲攻
之，则必举天下而图之。举天下而图之，莫径于结赵矣。且又淮北、宋地，
楚、魏之所同愿也。赵若许约，楚、魏尽力，四国攻之，齐可大破也。’
先
王曰：‘
善。’
臣乃口受令，具符节，南使臣于赵。顾反，命起兵随而攻齐。
以天之道，先王之灵，河北之地随先王举而有之。济上之军，奉令击齐，大
胜之。轻卒锐兵，长驱至国。齐王逃遁走莒，仅以身免。珠玉财宝，车甲珍
器，尽收入燕；大吕陈于元英，故鼎反于历室，齐器设于宁台，蓟丘之植植
于汶皇。自五伯以来，功未有及先王者也。先王以为惬其志，以臣为不顿命，
故裂地而封之，使之得比于小国诸侯。臣不佞，自以为奉令承教，可以幸无
罪矣，故受命而弗辞。
“ 臣闻贤明之君，功立而不废，故著于春秋；蚤知之士，名成而不毁，
故称于后世。若先王之报怨雪耻，夷万乘之强国，收八百岁之蓄积，及至弃
群臣之日，余令诏后嗣之遗义，执政任事之臣，所以能循法令、顺庶孽者，
施及萌隶，皆可以教于后世。
“ 臣闻善作者不必善成，善始者不必善终。昔者伍子胥说听乎阖闾，故
吴王远迹至于郢。夫差弗是也，赐之鸱夷而浮之江。故吴王夫差不悟先论之
可以立功，故沉子胥而不悔。子胥不蚤见主之不同量，故入江而不改。夫免
身全功，以明先王之迹者，臣之上计也。离毁辱之非，堕先王之名者，臣之
所大恐也。临不测之罪，以幸为利者，义之所不敢出也。
“ 臣闻古之君子，交绝不出恶声；忠臣之去也，不洁其名。臣虽不佞，
数奉教于君子矣。恐侍御者之亲左右之说，而不察疏远之行也，故敢以书报，
唯君之留意焉。”
老子说：“ 祸兮福之所倚，福兮祸之所伏。” 当功臣骁将为大获全胜，
名满朝野而春风得意之日，也正是功高震主，横遭妒忌而杀机四伏之时。因
此遭杀身之祸者，有文种、李斯，功成而激流勇退者，则有范蠡、严光。乐
毅虽不及范严二人功成即隐，但在祸端初现时便逃往赵国，且引伍子胥作前
车之鉴，仍不失为明智之举。
本篇见《燕策二》。
论  语
《论语》是孔门弟子、再传弟子记录孔子及其若干学生言语行事的一部
著作，成书于春秋战国之交。孔子早年为实现天下归仁的理想凄凄惶惶，席
不暇暖，奔走于各国；晚乃聚徒讲学，诲人不倦，首开民间讲学之风，因而
被尊为万世师表。《论语》一书重点反映了孔子的理想——仁。仁的端倪是
恻隐之心，仁的核心是爱人，仁的根本是孝悌。仁的运作，就是通过扩充对
他人的同情心，扩充对亲族的爱心，达到人人互敬互爱互帮互助的境界——
大同。
《论语》是篇幅简短的语录体散文，文字浅近，接进口语；但言简意深，
因之多成为后人的座右铭。《论语》中简短的对话也很活泼生动，颇能表现
人物性格。
《论语》较流行的本子有朱熹的《四书集注》、程树德的《论语集释》、
杨遇夫（树达）先生的《论语疏证》、杨伯峻先生的《论语译注》等。
子路曾皙冉有公西华侍坐
子路、曾皙、冉有、公西华侍坐。
子曰：“ 以吾一日长乎尔，毋吾以也。居则曰：‘
不吾知也！’
如或知
尔，则何以哉？”
子路率尔而对曰：“ 千乘之国，摄乎大国之间，加之以师旅，因之以饥
谨；由也为之，比及三年，可使有勇，且知方也。”
夫子晒之。
“ 求！尔何如？”
对曰：“ 方六七十，如五六十，求也为之，比及三年，可使足民。如其
礼乐，以俟君子。”
“ 赤！尔何如？”
对曰：
“ 非曰能之，愿学焉。宗庙之事，如会同，端章甫，愿为小相焉。
”
“ 点！尔何如？”
鼓瑟希，铿尔，舍瑟而作，对曰：“ 异乎三子者之撰。”
子曰：“ 何伤乎？亦各言其志也。”
曰：“ 莫春者，春服既成，冠者五六人，童子六七人，浴乎沂，风乎舞
雩，咏而归。”
夫子喟然叹曰：“ 吾与点也！”
三子者出，曾皙后。曾皙曰：“ 夫三子者之言何如？”
子曰：“ 亦各言其志也已矣。”
曰：“ 夫子何哂由也？”
曰：“ 为国以礼，其言不让，是故哂之。”
“ 唯求则非邦也与？”
“ 安见方六七十如五六十而非邦也者？”
“ 唯赤则非邦也与？”
“ 宗庙会同，非诸侯而何？赤也为之小，孰能为之大？”
《论语》中的对话有时颇饶情趣，如本章变化多端，波澜迭起，就很能
反映这一特点。子路的率直、冉有的自信、公西华的谨慎、曾皙的雍容——
每人的气质和神态都跃然纸上。与他人相比，曾皙似乎最乏志向，他的发言
却博得了孔子由衷的赞叹，则尤耐人寻味。大约坎坷一生的孔子，对和平宁
静生活之宝贵有更为深切的认识。杨遇夫先生说：“ 孔子所以与曾点者，以
点之所言为太平社会之缩影也。” （见《论语疏证》）而这太平盛世，正是
孔子毕生为之奋斗的。
本章见于《先进》篇。
季氏将伐颛臾
季氏将伐颛臾。冉有、季路见于孔子曰：“ 季氏将有事于颛臾。”
孔子曰：“ 求！无乃尔是过与？大颛臾，昔者先王以为东蒙主，且在邦
域之中矣，是社稷之臣也，何以伐为？”
冉有曰：“ 夫子欲之，吾二臣者皆不欲也。”
孔子曰：“ 求！周任有言曰‘
陈力就列，不能者止。’
危而不持，颠而
不扶，则将焉用彼相矣？且尔言过矣，虎咒出于柙，龟玉毁于椟中，是谁之
过与？”
冉有曰：“ 今夫颛臾，固而近于费。今不取，后世必为子孙忧。”
孔子曰：“ 求！君子疾夫舍曰欲之而必为之辞。丘也闻有国有家者，不
患寡而患不均，不患贫而患不安。盖均无贫，和无寡，安无倾。夫如是，故
远人不服，则修文德以来之。既来之，则安之。今由与求也，相夫子，远人
不服，而不能来也；邦分崩离析，而不能守也；而谋动干戈于邦内。吾恐季
孙之忧，不在颛臾，而在萧墙之内也。”
孔子主张“ 辞达而已矣” （《卫灵公》），因之《论语》的说理往往有
“ 论” 而无“ 据” ，更乏反复的辩难。本文却是不多见的较长篇章之一。文
章劈头就说季氏伐颛臾不当，义正而词严。接着严厉批评冉求的文过饰非，
指出冉求与子路应负的责任，最后揭穿季孙伐颛臾的最终目的。全文说理透
彻，层次分明，比喻精当。以“ 吾恐季孙之忧，不在颛臾，而在萧墙之内也”
结束全筋，意在言外，隽永深沉，最为神来之笔。
本章为《季氏篇》首章。
孟子
孟子受业于孔子孙子思之门人，是孔子之后儒家学派重要代表人物。早
年周游列国，推行仁政，不为诸侯所用，于是“ 退而与万章之徒序诗书，述
仲尼之意，作《孟子》七篇” （太史公语）。可见，《孟子》一书，他是主
要作者。
《孟子》发展了儒家学说。如主张“ 民为贵，社稷次之，君为轻” ，是
为民本思想；又说“ 闻诛一夫纣矣，未闻弑君也” ，是后世反抗暴政的思想
武器。
《孟子》之文较《论语》在说理上前进了一大步，既有理又有据，大气
磅礴，感情浓烈，极富鼓动性。在技巧上，除善用比喻外，还巧设机关，引
人入彀，因此极具说服力。
《盂子》较通行的本子有朱熹的《四书集注》和杨伯峻先生的《孟子译
注》。
齐桓晋文之事
齐宣王问曰：“ 齐桓、晋文之事可得闻乎？” 孟子对曰：“ 仲尼之徒无
道桓文之事者，是以后世无传焉，臣未之闻也。无以，则王乎？” 曰：“ 德
何如则可以王矣？” 曰：“ 保民而王，莫之能御也。” 曰：“ 若寡人者，可
以保民乎哉？” 曰：“ 可。” 曰：“ 何由知吾可也？” 曰：“ 臣闻之胡龁曰，
王坐于堂上，有牵牛而过堂下者，王见之，曰：‘
牛何之？’
对曰：‘
将以
衅钟。’
王曰：‘
哈之！吾不忍其觳觫若无罪而就死地。’
对曰：‘
然则废
衅钟与？’
曰：‘
何可废也，以羊易之！’
不识有诸？” 曰：“ 有之。”
曰：“ 是心足以王矣。百姓皆以王为爱也，臣固知王之不忍也。” 王曰：
“ 然；诚有百姓者。齐国虽褊小，吾何爱一牛？即不忍其觳觫若无罪而就死
地，故以羊易之也。” 曰：“ 王无异于百姓之以王为爱也。以小易大，彼恶
知之？王若隐其无罪而就死地，则牛羊何择焉？” 王笑曰：“ 是诚何心哉？
我非爱其财而易之以羊也。宜乎百姓之谓我爱也。” 曰：“ 无伤也，是乃仁
术也，见牛未见羊也。君子之于禽兽也，见其生，不忍见其死；闻其声，不
忍食其肉。是以君子远庖厨也。” 王说曰：“ 《诗》云：‘
他人有心，予忖
度之。’
夫子之谓也。夫我乃行之，反而求之，不得吾心。夫子言之，于我
心有戚戚焉。此心之所以合于王者，何也？” 曰：“ 有复于王者曰：‘
吾力
足以举百钧，而不足以举一羽；明足以察秋毫之末，而不见舆薪，则王许之
乎？” 曰：“ 否。”
今恩足以及禽兽，而功不至于百姓者，独何与？然则一羽之不举，为不
用力焉；舆薪之不见，为不用明焉；百姓之不见保，为不用恩焉。故王之不
王，不为也，非不能也。” 曰：“ 不为者与不能者之形何以异？” 曰：“ 挟
大山以超北海，语人曰，‘
我不能。’
是诚不能也。为长者折枝，语人曰，
‘
我不能。’
是不为也，非不能也。故王之不王，非挟太山以超北海之类也；
王之不王，是折枝之类也。”
“ 老吾老，以及人之老；幼吾幼，以及人之幼。天下可运于掌。《诗》
云，‘
刑于寡妻，至于兄弟，以御于家邦。’
言举斯心加诸彼而已。故推恩
足以保四海，不推恩无以保妻子。古之人所以大过人者，无他焉，善推其所
为而已矣。今恩足以及禽兽，而功不至于百姓者，独何与？”
“ 权，然后知轻重；度，然后知长短。物皆然，心为甚。王请度之！”
“ 抑王兴甲兵，危士臣，构怨于诸侯，然后快于心与？”
王曰：“ 否；吾何快于是？将以求吾所大欲也。” 曰：“ 王之所大欲可
得闻与？” 王笑而不言。曰：“ 为肥甘不足于口与？轻暖不足于体与？抑为
采色不足视于目与？声音不足听于耳与？便嬖不足使令于前与？王之诸臣皆
足以供之，而王岂为是哉？” 曰：“ 否；吾不为是也。” 曰：“ 然则王之所
大欲可知已，欲辟土地，朝秦楚，莅中国而抚四夷也。以若所为求若所欲，
犹缘木而求鱼也。” 王曰：“ 若是其甚与？” 曰：“ 殆有甚焉。缘木求鱼，
虽不得鱼，无后灾。以若所为求若所欲，尽心力而为之，后必有灾。”
曰：“ 可得闻与？” 曰：邹人与楚人战，则王以为孰胜？” 曰：“ 楚人
胜。” 曰：“ 然则小固不可以敌大，寡固不可以敌众，弱固不可以敌强。海
内之地，方千里者九，齐集有其一。以一服八，何以异于邹敌楚哉？盖亦反
其本矣。今王发政施仁，使天下仕者皆欲立于王之朝，耕者皆欲耕于王之野，
商贾皆欲藏于王之市，行旅皆欲出于王之途，天下之欲疾其君者皆欲赴愬于
王。其若是，孰能御之？” 王曰：“ 吾惛，不能进于是矣。愿夫子辅吾志，
明以教我。我虽不敏，请尝试之。”
曰：“ 无恒产而有恒心者，惟士为能。若民，则无恒产，在无恒心。苟
无恒心，放辟邪侈，无不为已。及陷于罪，然后从而刑之，是罔民也。焉有
仁人在位罔民而可为也？是故明君制民之产，必使仰足以事父母，俯足以畜
妻子，乐岁终身饱，凶年免于死亡；然后驱而之善，故民之从之也轻。今也
制民之产，仰不足以事父母，俯不足以畜妻子；乐岁终身昔，凶年不免于死
亡。此惟救死而恐不赡。奚暇治礼义哉？”
“ 王欲行之，则盍反其本矣，五亩之宅，树之以桑，五十者可以衣帛矣。
鸡豚狗彘之畜，无失其时，七十者可以食肉矣。百亩之田，勿夺其时，八口
之家可以无饥矣。谨庠序之教，申之以孝悌之义，颁白者不负戴于道路矣。
老者衣帛食肉，黎民不饥不寒，然而不王者，未之有也。”
《孟子》之文，善于巧设机关，引人入彀，如本章，先以牵牛过堂一事
证明齐王有不忍人之心，进而肯定“ 是心足以王矣” ，提起宣王莫大的兴趣。
然后剥笋抽丝，层层深入，指出齐王“ 兴甲兵，危士臣” 的错误比“ 缘木求
鱼” 更甚一层。在说理上，用“ 明足以察秋毫之末，而不见舆薪” 说明恩及
禽兽，而不至于百姓为“ 不用恩” 之故；用“ 挟泰山以超北海” 与“ 为长者
折枝” 说明“ 不能” 与“ 不为” ，都是用日常事例说明抽象道理，因而能产
生强大的说服力与感染力。
本章见于《梁惠王上》。
天时不如地利
孟子曰：“ 天时不如地利，地利不如人和。三里之城，七里之郭，环而
攻之而不胜。夫环而攻之，必有得天时者矣；然而不胜者，是天时不如地利
也。城非不高也，池非不深也，兵革非不坚利也，米粟非不多也；委而去之，
是地利不如人和也。故曰：“ 域民不以封疆之界，固国不以山溪之险，威天
下不以兵革之利。得道者多助，失道者寡助。寡助之至，亲戚畔之；多助之
至，天下顺之。以天下之所顺，攻亲戚之所畔；故君子有不战，战必胜矣。”
孟子说“ 我善养吾浩然之气” 。《孟子》之文，气势充沛，环环相连，
令人不及细想，就已被摄服。本章就典型地反映了这种风格：首先提出论点，
然后以“ 环而攻之而不胜” 说明“ 天时不如地利” ，以城高池深兵坚粮多不
足恃说明“ 地利不如人和” 。紧接着加强论点；“ 固国不以山谿之险，威天
下不以兵革之利” 。更进而引出得道多助，失道寡助的结论。全文层层递进，
一气呵成，无插针之隙。
本章见于《公孙丑下》。
有为神农氏之言者许行
有为神农之言者许行，自楚之滕，踵门而告文公曰；
“ 远方之人闻君行仁政，愿受一廛而为之氓。” 文公与之处。其徒数十
人，皆衣褐，捆屡，织席以为食。
陈良之徒陈相与其弟辛负耒耜自宋之滕，曰：‘
闻君行圣人之政，是亦
圣人也，愿为圣人氓。”
陈相见许行而大悦，尽弃其学而学焉。
陈相见孟子，道许行之言曰：“ 滕君则诚贤君也；虽然，未闻道也。贤
者与民并耕而食，饔飧而治。今也滕有仓凛府库，则是厉民而以自养也，恶
得贤？” 孟子曰：“ 许子必种粟而后食乎？” 曰：“ 然。” “ 许子必织布而
后衣乎？” 曰：“ 否，许子衣褐。” “ 许子冠乎？” 曰：“ 冠。” 曰：“ 奚
冠？” 曰：“ 冠素。” 曰：“ 自织之与？” 曰：“ 否；以粟易之。” 曰：
“ 许
子奚为不自织？” 曰：“ 害于耕。” 曰：“ 许子以釜甑爨，以铁耕乎？” 曰：
“ 然。” “ 自为之与？” 曰：“ 否；以粟易之” 。“ 以粟易械器者，不为厉
陶冶；陶冶亦以其械器易粟者，岂为厉农夫哉？且许子何不为陶冶，舍皆取
诸其宫中而用之？何为纷纷然与百工交易？何许子之不惮烦？”
曰：“ 百工之事固不可耕且为也。” “ 然则治天下独可耕且为与？有大
人之事，有小人之事。且一人之身，而百工之所为备；如必自为而后用之，
是率天下而路也。故曰，或劳心，或劳力；劳心者治人，劳力者治于人；治
于人者食人，治人者食于人，天下之通义也。当尧之时，天下犹未平，洪水
横流，泛滥于天下，草木畅茂，禽兽繁殖，五谷不登，禽兽偪人，兽蹄鸟迹
之道交于中国。尧独忧之，举舜而敷治焉。舜使益掌火，益烈山泽而焚之，
禽兽逃匿。禹疏九河，瀹济漯而注诸海，决汝汉，排淮泗而注之江，然后中
国可得而食也。当是时也，禹八年于外，三过其门而不入，虽欲耕，得乎？”
“ 后稷教民稼穑，树艺五谷，五谷熟而民人育。人之有道也，饱食、暖衣、
逸居而无教，则近于禽兽。圣人有忧之，使契为司徒，教以人伦——父子有
亲，君臣有义，夫妇有别，长幼有序，朋友有信。放勋曰：‘
劳之来之，匡
之直之，辅之翼之，使自得之，又从而振德之。’
圣人之忧民如此，而暇耕
乎？”
“ 尧以不得舜为己忧，舜以不得禹、皋陶为己忧。夫以百亩之不易为己
忧者，农夫也。分人以财谓之惠，教人以善谓之忠，为天下得人者谓之仁。
是故以天下与人易，为天下得人难。孔子曰：‘
大哉尧之为君！惟天为大，
惟尧则之，荡荡乎民无能名焉！君哉舜也！巍巍乎有天下而不与焉，尧舜之
治天下，岂无所用其心哉？亦不用于耕耳”
“ 吾闻用夏变夷者，未闻变于夷者也。陈良，楚产也，悦周公、仲尼之
道，北学于中国。北方之学者，未能或之先也。彼所谓豪杰之士也。子之兄
弟事之数十年，师死而遂倍之！”
“ 昔者孔子没，三年之外，门人治任将归，入揖于子贡，相向而哭，皆
失声，然后归。子贡反，筑室于场，独居三年，然后归。他日，子夏、子张、
子游以有若似圣人，欲以所事孔子事之，强曾子。曾子曰：‘
不可；江汉以
濯之，秋阳以暴之，搞搞乎不可尚已。’
今也南蛮舌之人，非先王之道，子
倍子之师而学之，亦异于曾子矣。吾闻出于幽谷迁于乔木者，未闻下乔木而
入于幽谷者。《鲁颂》曰：‘
戎狄是膺，荆舒是惩。’
周公方且膺之，子是
之学，亦为不善变矣。”
“ 从许子之道，则市贾不贰，国中无伪：虽使五尺之童适市，莫之或欺。
布帛长短同，则贾相若；麻缕丝絮轻重同，则贾相若；五谷多寡同，则贾相
若；履大小同，则贾相若。”
曰：“ 夫物之不齐，物之情也；或相倍蓰，或相什百，或相千万。” 子
比而同之，是乱天下也。巨履小履同贾，人岂为之哉？从许子之道，相率而
为伪者也，恶能治国家？”
本章孟子提出了对社会分工问题的看法，对平均主义倾向作了批判。如
果我们从社会历史发展角度不带偏见地看，孟子所言基本上是正确的。全文
步步紧逼，气势夺人，使对手毫无反击之力；又多举历史事例，更增强了说
理的震摄力。
本章见《滕文公上》。
外人皆称夫子为好辩
公都子曰：“ 外人皆称夫子为好辩，敢问何也？” 孟子曰：“ 予岂好辩
哉？予不得已也。天下之生久矣，一治一乱。当尧之时，水逆行，泛滥于中
国，蛇龙居之，民无所定；下者为巢，上者为营窟。
《书》曰：
‘ 深水警余。’
洚水者，洪水也。使禹治之。禹掘地而注之海，驱蛇龙而放之菹；水由地中
行，并、淮、河、汉是也。险阻既远。鸟兽之害人者消，然后人得平上而居
之。”
“ 尧舜既没，圣人之道衰，暴君代作，坏宫室以为污池，民无所安息；
弃田以为园囿，使民不得衣食。邪说暴行又作，园囿、污池、沛泽多而禽兽
至。及纣之身，天下又大乱。周公相武王诛纣，伐奄三年讨其君，驱飞廉于
海隅而戳之，灭国者五十，驱虎、豹、犀、象而远之，天下大悦。《书》曰：
‘
丕显哉，文王谟！丕承者，武王烈！佑启我后人，咸以正无缺。’
”
“ 世衰道微，邪说暴行有作，巨弑其君者有之，子弑其父者有之。孔子
惧，作《春秋》。《春秋》，天子之事也；是故孔子曰：‘
知我者其惟《春
秋》乎！罪我者其惟《春秋》乎！’
”
“ 圣王不作，诸侯放恣，处士横议，杨朱、墨翟之言盈天下。天下之言
不归杨，则归墨。杨氏为我，是无君也；墨氏兼爱，是无父也。无父无君，
是禽兽也。公明仪曰：‘
庖有肥肉，厩有肥马；民有饥色，野有饿莩，此率
兽面食人也。’
杨、墨之道不息，孔子之道不著，是邪说诬民，充塞仁义也。
仁义充塞，则率兽食人，人将相食。吾为此惧，闲先圣之道，距杨、墨，放
淫辞，邪说者不得作。作于其心，害于其事，作于其事，害于其政。圣人复
起，不易吾言矣。’
”
“ 昔者禹抑洪水而天下平，周公兼夷狄，驱猛兽而百姓宁，孔子成《春
秋》而乱臣贼子惧。《诗》云：‘
戎狄是膺，荆舒是惩，则莫我敢承。’
无
父无君，是周公所膺也。我亦欲正人心，息邪说，距诐行，放淫辞，以承三
圣者；岂好辩哉？予不得已也。能言距杨墨者，圣人之徒也。”
《论语》中极少反复辩难之作，孟子则辩才无碍。这是因为随着时代的
变化，孟子要维护和发展儒家思想，就必须与诸如墨家、法家、农家、兵家、
纵横家等展开理论斗争，在斗争中提高辩论与写作水平。所以他在本章一开
头即说“ 予岂好辩哉，予不得已也” 。接着他用回顾历史的方法，将自己目
前的口诛笔伐与夏禹周公孔子的功烈联系起来，并以他们的继承者自居，这
就使他的使命神圣化、道统化了。最后仍以“ 岂好辩哉，予不得已也。能言
距杨墨者，圣人之徒也” 结尾，更增添了一层易水秋风式的悲壮色彩。
本章见于《滕文公下》。
齐人有一妻一妾
齐人有一妻一妄而处室者，其良人出，则必餍酒肉而后反。其妻问所与
饮食者，则尽富贵也。其妻告其妾曰：“ 良人出，则必餍酒肉而后反；问其
与饮食者，尽富贵也，而未尝有显者来。吾将瞷良人之所之也。”
蚤起，施从良人之所之，遍国中无与立谈者。卒之东郭墦间，之祭者，
乞其余；不足，又顾而之他——此其为餍足之道也。
其妻归，告其妾，曰：“ 良人者，所仰望而终身也，今若此⋯⋯” 与其
妾讪其良人，而相泣于中庭，而良人未之知也，施施从外来，骄其妻妾。
由君子观之，则人之所以求富贵利达者，其妻妾不羞也，而不相泣者，
几希矣。
孟子为文善用比喻，有的比喻本身就近乎寓言故事，本章即其中之一。
它通过对齐人乞食墦间归而骄其妻妾的描绘，辛辣地讽刺了对上逢迎拍马，
对下傲慢骄矜的封建官僚，极生动且幽默。
本篇见于《离娄下》。
鱼我所欲也
孟子曰：“ 鱼，我所欲也，熊掌亦我所欲也；二者不可得兼，舍鱼而取
熊掌者也。生变我所欲也，义亦我所欲也；二者不可得兼，舍生而取义者也。
生亦我所欲，所欲有甚于生者，故不为苟得也；死亦我所恶，所恶有甚于死
者，故患有所不辟也。如使人之所欲莫甚于生，则凡可以得生者，何不用也？
使人之所恶莫甚于死者，则凡可以辟患者，何不为也？由是则生而有不用也，
由是则可以辟患而有不为也，是故所欲有甚于生者，所恶有甚于死者。
非独贤者有是心也，人皆有之，贤者能勿丧耳。一箪食，一豆羹，得之
则生，弗得则死，嘑尔而与之，行道之人弗受；蹴尔而与之，乞人不屑也；
万钟则不辩礼义而受之。万钟于我何加焉？为宫室之美、妻妾之奉、所识穷
乏者得我与？乡为身死而不受，今为宫室之美为之；乡为身死而不受，今为
妻妾之奉为之；乡为身死而不受，今为所识穷乏者得我而为之，是亦不可以
已乎？此之谓失其本心。”
以鱼与熊掌不可得兼，推出舍生取义的人生哲理，接着通过不食呼尔之
食的事例，指出人人必要时都能舍弃生命。真可谓信手拈来，都成妙谛。
本篇见于《告子上》。
舜发于畎亩之中
孟子曰：“ 舜发于畎亩之中，傅说举于版筑之间，胶鬲举于鱼盐之中，
管夷吾举于士，孙叔敖举于海，百里奚举于市。故天降大任于是人也，必先
苦其心志，劳其筋骨，饿其体肤，空乏其身，行拂乱其所为，所以动心忍性，
曾益其所不能。人恒过，然后能改；困于心，衡于虑，而后作；征于色，发
于声，而后喻。入则无法家拂士，出则无敌国外患者，国恒亡，然后知生于
忧患而死于安乐也。
读此文真令人壮怀激烈。它是一篇千古绝唱，古往今来，不知激励了多
少志士仁人；同时，也是体现《孟》文凌厉风格的典型之作。凡不愿碌碌无
为终其一生者，都应反复诵读，铭刻于心。
本章见于《告子下》。
老  子
《老子》是战国时期老庄学派（道家）的代表著作，并被后世道教尊之
为《道德真经》。关于其作者，《史记》说：“ 老子者，姓李氏名耳⋯⋯谥
曰聃。” 何以孔子姓孔，墨子姓墨，老子却姓李呢？其实老子就姓“ 老” 。
《史记》说他是“ 楚苦县厉乡曲仁里人” ，苦县本是陈地。《方言》卷八云：
“ 虎，陈、魏、宋、楚之间或谓之李父” ，廖海廷先生《转语》云：“ 李父，
即老虎，亦犹老子姓李，老子即李子也。” 姓氏字本可通转，如齐之陈氏或
称田氏即是。
《老子》一书由老聃自己写成，是为“ 著论体” ，与《论语》一样，有
论点而乏论据，义赅言简，寓义极深。
曲则全
曲则全，枉则直；洼则盈，敝则新；少则得，多则惑。是以圣人抱一，
为天下式。不自见，故明；不自是，故彰；不自伐，故有功；不自矜，故长。
夫唯不争，故天下莫能与之争。古之所谓“ 曲则全” 者，岂虚言哉！诚
全而归之。
老聃认为万事是相反相成，相得益彰的，正负两面常可互相转化，这是
符合辩证法的。
本篇为《老子》之二十二章。
人之生也柔弱
人之生也柔弱，其死也坚强。草木之生也柔弱，其死也枯槁。故坚强者，
死之徒；柔弱者，生之徒。是以兵强则灭，木强则折。强大处下，柔弱处上。
老聃从其对人及草木的观察中得出结论：充满生机的是柔弱者，失去活
力的才是坚强者。树木高大，容易招致砍伐；才能出众，容易引起忌恨。从
生理上说，人的性格太刚强，确实容易得病；而随和淡泊的人往往长寿健康。
因此，老聃主张的贵柔戒刚并不是没有道理。但尸体的僵硬，与性格的刚强
并不是一回事，故此有偷换概念，强为比附之嫌。这也是中国传统思维方式
的一种通病。
本篇为《老子》第七十六章。
墨子
墨子名翟，春秋战国之交的鲁国人，曾任宋国大夫。他出身低贱，因而
能在某种程度上代表下层民众的利益。其政治纲领为尚贤、尚同、兼爱、非
攻、节用、节葬、天志、明鬼、非乐、非命。《墨子》一书，便是墨子门下
和后学者为其言行所作的记录。与《论语》、《老子》比较，《墨子》比较
讲求论证，其特点是语言质朴，逻辑性强。在具体运作方法一是考、原、用。
即从历史上，从众人中，从效果上论证自己的观点。二是类推。我们这里所
选的《非攻》（上）、《公输》都是运用这种方法的典范。
《墨子》较通行的本子是孙诒让的《墨子閒诂》。
非攻上
今有一人，入人园圃，窃其桃李。众闻则非之，上为政者，得则罚之。
此何也？以亏人自利也。至攘人犬豕鸡豚者，其不义又甚入人园圃窃桃李。
是何故也？以亏人愈多，其不仁兹甚，罪益厚。至入人栏厩，取人牛马者，
其不仁又甚攘人犬豕鸡豚。此何故也？以其亏人愈多。苟亏人愈多，其不仁
兹甚，罪益厚。至杀不辜人也，扡其衣裘，取戈剑者，其不义又甚入人栏厩，
取人马牛。此何故也？以其亏人愈多。苟亏人愈多，其不仁兹甚矣，罪益厚。
当此，天下之君子皆知而非之，谓之不义。今至大为攻国，则弗知非，从而
誉之谓之义。此谓知义与不义之别乎？
杀一人谓之不义，必有一死罪矣。若以此说往，杀十人，十重不义，必
有十死罪矣。杀百人，百重不义，必有百死罪矣。当此天下之君子，皆知而
非之，谓之不义。今至大为不义攻国，则弗知非，从而誉之，谓之义；情不
知其不义也，故书其言以遗世后。若知其不义也，夫奚说书其不义以遗后世
哉？
今有人于此，少见黑曰黑，多见黑曰白，则以此人不知白黑之辩矣。少
尝苦曰苦，多尝苦曰甘，则必以此人为不知甘苦之辩矣。今小为非，则知而
非之；大为非攻国，则不知非，从而誉之，谓之义。此可谓知义与不义之辩
乎？是以知天下之君子也，辩义与不义之乱也。
本文以“ 窃桃李” 、“ 攘人大豕鸡豚” 之不义，证明“ 攻国” 为大不义。
虽似随手而拈来，却为天成之妙喻。
公  输
公输盘为楚造云梯之械，成，将以攻宋。子墨子闻之，起于齐，行十日
十夜而至于郢，见公输盘。公输盘曰：“ 夫子何命焉为？” 子墨子曰：“ 北
方有侮臣，愿藉子杀之。” 公输盘不悦。子墨子曰：“ 请献十金。” 公输盘
曰：“ 吾义固不杀人。” 子墨子起，再拜曰：“ 请说之。吾从北方，闻子为
梯，将以攻宋。宋何罪之有？荆国有余于地，而不足于民。杀所不足，而争
所有余，不可谓智；宋无罪而攻之，不可谓仁。知而不争，不可谓忠。争而
不得，不可谓强。义不杀少而杀众，不可谓知类。” 公输盘服。子墨子曰：
“ 然，胡不已乎？” 公输盘曰：
“ 不可，吾既已言之王矣。” 子墨子曰：
“ 胡
不见我于王？” 公输盘曰：“ 诺。”
子墨子见王，曰：“ 今有人于此，舍其文轩，邻有敝舆而欲窃之；舍其
锦绣，邻有短褐，而欲窃之；舍其粱肉，邻有穅糟，而欲窃之。此为何若人？”
王曰：“ 必为有窃疾矣。” 子墨子曰：“ 荆之地，方五千里，宋之地，方五
百里，” 此犹文轩之与敝舆也；荆有云梦，犀兕麋鹿满之，江汉之鱼鳖鼋鼍
为天下富，宋所为无雉兔狐狸者也，此犹粱肉之与糠糟也；荆有长松、文梓、
楩、枬、豫章，宋元长木，此犹锦绣之与短褐也。臣以王之攻宋也，为与此
同类，臣见大王之必伤义而不得。” 王曰：“ 善哉！虽然，公输盘为我为云
梯，必取宋。”
于是见公输盘，子墨子解带为城，以牒为械，公输盘九设攻城之机变，
子墨子九距之。公输盘之攻械尽，子墨子之守围有余。公输盘诎，而曰：
“ 吾
知所以距子矣，吾不言。” 子墨子亦曰：“ 吾知子之所以距我，吾不言。”
楚王问其故，子墨子曰：“ 公输子之意，不过欲杀臣。杀臣，宋莫能守，乃
可攻也。然臣之弟子禽滑厘等三百人，已持臣守圉之器在宋城上而待楚寇矣。
虽杀臣，不能绝也。” 楚王曰：“ 善哉！吾请无攻宋矣。”
子墨子归，过宋，天雨，庇其闾中，守闾者不内也。故曰：
“ 治于神者，
众人不知其功，争于明者，众人知之。”
本文从公输般所说“ 吾义固不杀人” 推开去，论证他为楚王造云梯将导
致更多人死亡，乃“ 不可谓知类” 。
庄子
庄子名周，战国时宋国蒙（今河南商邱）人，生卒年大约稍后于孟子。
他发展了老子的思想，故而后世将他们并称“ 老庄” ，都是道家代表人物。
《庄子》一书，包括内篇七，外篇十五、杂篇十一。内篇为庄周自著，
其余则为庄周后学所作。后世道教又称此书为《南华真经》。目前此书较权
威的本子是清末王先谦的《庄子集解》和今人陈鼓应的《庄子今注今译》。
庄周认为一切事物，包括大小、贵贱、寿夭、是非、善恶、得失、荣辱
等等都是相对的，因而否定事物之间的差别，这就必然导致主张逃避现实与
社会。
《庄子》文章的特点是想象奇特，它用虚构的寓言故事使逻辑论证直观
化，形象化。《庄子》的善用比喻，在先秦诸子中也是最突出的，几乎无事
不比，无篇不喻，有时甚至以比喻贯穿全篇。《庄子》文笔变化多端而喜用
韵，因而又富有音乐美。
《庄子》文如横柯巨树，枝叶扶疏；又若钱塘江潮，
万头俱至，是浪漫主义的经典之作。
逍遥游
北冥有鱼，其名为鲲；鲲之大，不知其几千里也。化而为鸟，其名为鹏。
鹏之背，不知其几千里也；怒而飞，其翼若垂天之云。是鸟也，海运则将徙
于南冥。南冥者，天池也。《齐谐》者，志怪者也。《谐》之言曰：“ 鹏之
徙于南冥也，水击三千里，抟扶摇而上者九万里，去以六月息者也。” 野马
也，尘埃也，生物之以息相吹也。天之苍苍，其正色邪？其远而无所至极邪？
其视下也，亦若是则已矣。且夫水之积也不厚，则其负大舟也无力。覆杯水
于坳堂之上，则芥为之舟；置杯焉则胶，水浅而舟大也。风之积也不厚，则
其负大翼也无力。故九万里则风斯在下矣，而后乃今培风；背负青天而莫之
夭阏者，而后乃今将图南。
蜩与学鸠笑之曰：“ 我决起而飞抢榆枋，时则不至而控于地而已矣，奚
以之九万里而南为？” 适莽苍者，三飧而反，腹犹果然，适百里者，宿舂粮，
适千里者，三月聚粮。之二虫又何知！小知不及大知，小年不及大年。奚以
知其然也？朝菌不知晦朔，蟪蛄不知春秋，此小年也。楚之南有冥灵者，以
五百岁为春，五百岁为秋。上古有大椿者，以八千岁为春，八千岁为秋。而
彭祖乃今以久特闻。众人匹之，不亦悲乎！汤之问棘也是已。穷发之北，有
冥海者，天池也。有鱼焉，其广数千里，未有知其修者，其名为鲲。有鸟焉，
其名为鹏，背若泰山，翼若垂天之云，抟扶摇羊角而上者九万里，绝云气，
负青天，然后图南，且适南冥也。斥冩笑之曰：
“ 彼且奚适也？我腾跃而上，
不过数仞而下，翱翔蓬蒿之间，此亦飞之至也，而彼且奚适也？” 此小大之
辩也。故夫知效一官，行比一乡，德合一君而征一国者，其自视也，亦若此
矣。而宋荣子犹然笑之。且举世而誉之而不加劝，举世而非之而不加沮，定
乎内外之分，辩乎荣辱之境，斯已矣。彼其于世，未数数然也。虽然，犹有
未树也。夫列子御风而行，冷然善也，旬有五日而后反。彼于致福者，未数
数然也。此虽免乎行，犹有所待者也。若夫乘天地之正，而御六气之辩，以
游无穷者，彼且恶乎待哉？故曰：“ 至人无己，神人无功，圣人无名。
尧让天下于许由，曰：
“ 日月出矣，而爝火不息，其于光也，不亦难乎？
时雨降矣，而犹浸灌，其于泽也，不亦劳乎？夫子立而天下治，而我犹尸之，
吾自视缺然。请致天下。” 许由曰：“ 子治天下，天下既已治也，而我犹代
子，吾将为名乎？名者实之宾也，吾将为宾乎？鹪鹩巢于深林，不过一枝；
偃鼠饮河，不过满腹。归休乎君！予无所用天下为！庖人虽不治庖，尸视不
越樽俎而代之矣。”
肩吾问于连叔曰：
“ 吾闻言于接舆，大而无当，往而不反。吾惊怖其言，
犹河汉而无极也，大有径庭，不近人情焉。” 连叔曰：
“ 其言谓何哉？” “ 曰
藐姑射之山，有神人居焉。肌肤若冰雪，淖约若处子；不食五谷，吸风饮露；
乘云气，御飞龙，而游乎四海之外；其神凝，使物不疵疠而年谷熟。吾以是
狂而不信也。” 连叔曰：“ 然。瞽者无以与乎文章之观，聋者无以与乎钟鼓
之声，岂唯形骸有聋盲哉？夫知亦有之。是其言也，犹时女也。之人也，之
德也，将旁礴万物以为一，世蕲乎乱，孰弊弊焉以天下为事？之人也，物莫
之伤，大浸稽天而不溺，大旱金石流、土山焦而不热。是其尘垢粃糠，将犹
陶铸尧舜者也，孰肯以物为事？” 宋人资章甫而适诸越，越人断发文身，无
所用之。尧治天下之民，平海内之政。往见四子藐姑射之山、汾水之阳，窅
然丧其天下焉。
惠子谓庄子曰：“ 魏王贻我大瓠之种，我树之成用实五石。以盛水浆，
其坚不能自举也。剖之以为瓢，则瓠落无所容。非不呺然大也，吾为其无用
而掊之。” 庄子曰：“ 夫子固拙于用大矣！宋人有善为不龟手之药者，世世
以洴澼絖为事。客闻之，请买其方百金。聚族而谋曰：‘
我世世为洴澼絖，
不过数金。今一朝而鬻技百金，请与之。’
客得之，以说吴王。越有难，吴
王使之将。冬，与越人水战，大败越人，裂地而封之。能不龟手一也，或以
封，或不免于洴澼絖，则所用之异也。今子有五石之瓠，何不虑以为大樽而
浮乎江湖，而忧其瓠落无所容？则夫子犹有蓬之心也夫！” 惠子谓庄子曰：
“ 吾有大树，人谓之樗。其大本拥肿而不中绳墨，其小枝卷曲而不中规矩。
立之涂，匠者不顾。今子之言，大而无用，众所同去也。” 庄子曰：“ 子独
不见狸乎？卑身而伏，以候敖者；东西跳梁，不避高下；中于机辟，死于罔
罟。今夫牛，其大若垂天之云。此能为大矣，而不能执鼠。今子有大树，患
其无用，何不树之于无何有之乡、广莫之野，彷徨乎无为其侧，逍遥乎寝卧
其下？不夭斤斧，物无害者，无所可用，安所困苦哉！
本文主旨在阐明“ 无所待” 以追求绝对自由的思想。指出大至鲲鹏，小
至学鸠，均有所凭依，不能自由自在；只有物我两忘，一空依傍，才能达到
绝对自由的“ 逍遥游” 境界。
本文见于《庄子· 内篇》。
养生主
吾生也有涯，而知也无涯。以有涯随无涯，殆已。已而为知者，殆而已
矣。为善无近名，为恶无近刑。缘督以为经，可以保身，可以全生，可以养
亲，可以尽年。
庖丁为文惠君解牛，手之所触，肩之所倚，足之所履，膝之所踦，砉然
响然，奏刀騞然，莫不中音，合于桑林之舞，乃中经首之会。文惠君曰：
“ 譆，
善哉！技盖至此乎？” 庖丁释刀对曰：“ 臣之所好者，道也，进乎技矣。始
臣之解牛之时，所见无非牛者；三年之后，未尝见全牛也，方今之时，臣以
神遇，而不以目视，官知止而神欲行。依乎天理，批大郤，导大窾，因其固
然。枝经肯綮之未尝，
 而况大軱乎！良庖岁更刀，割也；族庖月更刀，折也；
今臣之刀十九年矣，所解数千牛矣，而刀刃若新发于硎。彼节者有间，而刀
刃者无厚，以无厚入有间，恢恢乎其于游刃必有余地矣，是以十九年而刀刃
若新发于硎。虽然，每至于族，吾见其难为，怵然为戒，视为止，行为迟，
动刀甚微，然已解，如土委地。提刀而立，为之四顾，为之踌躇满志，善刀
而藏之。” 文惠君曰：“ 善哉！吾闻庖丁之言，得养生焉。”
公义轩见右师而惊曰：“ 是何人也？恶乎介也？天与？其人与？” 曰：
“ 天也，非人也。天之生是使独也，人之貌有与也。以是知其天也，非人也”
泽雉十步一啄，百步一饮，不蕲畜乎樊中。神虽王，不善也。
老聃死，秦失吊之，三号而出。弟子曰：
“ 非夫子之友邪？” 曰：
“ 然。”
“ 然则吊焉若此，可乎？” 曰：“ 然。始也吾以为至人也，而今非也。向吾
入而吊焉，有老者哭之，如哭其子；少者哭之，如哭其母。彼其所以会之，
必有不蕲言而言，不薪哭而哭者。是遁天倍情，忘其所受，古者谓之遁天之
刑。适来，夫子时也，适去，夫子顺也。安时而处顺，哀乐不能入也，古者
谓是帝之悬解。”
指穷于为薪，火传也，不知其尽也。
“ 养生主” 意谓养生的主旨。养生的主旨莫过于养神。其方法是对世上
万事万物“ 因其固然” 、“ 依乎天理” 而不执著。全篇除第一段外，全用故
事说明事理，形象而生动。特别是“ 庖丁解牛” ，最能说明养生与为人处世
的道理，极富启发性。
本文见于《庄子· 内篇》
匠石之齐
匠石之齐，至于曲辕，见栎社树。其大蔽数千牛，絜之百围，其高临山
十仞而后有枝，其可以为舟者，旁十数。观者如市，匠伯不顾，遂行不辍。
弟子厌观之。走及匠石，曰：“ 自吾执斧斤以随夫子，未尝见材如此其
美也。先生不肯视，行不辍，何邪？”
曰：“ 已矣，勿言之矣！散木也！以为舟则沉，以为棺椁则速腐，以为
器则速毁，以为门户则液橫，以为柱则蠹。是不材之木也，无所可用，故能
若是之寿。”
匠石归，栎社见梦曰：“ 女将恶乎比予哉？若将比予于文木邪？夫柤梨
橘柚，果之属，实熟则剥，剥则辱，大枝折，小枝泄。此以其能苦其生者也，
故不终其天年而中道夭，自掊击于世俗者也。物莫不若是。且予求无所可用
久矣，儿死，乃今得之，为予大用。使予也面有用，且得有此人也邪？且也
若与予也皆物也，奈何哉其相物也？而，儿死之散人，又恶知散木！”
匠石觉而诊其梦。弟子曰：“ 趣取无用，则为社何邪？”
曰：“ 密！若无言！彼亦直寄焉！以为不知己者垢厉也。不为社者，且
几有翦乎？且也彼其所保与众异，而以义喻之，不亦远乎！”
因无用而得终其天年，又岂止树哉！坡翁诗云：“ 但愿生儿愚且鲁，无
忧无虑到公卿” ，可为此文注脚。
本文见于《人间世》。
子祀子舆子犁子来四人相与语
子祀、子舆、子梨、子来四人相与语曰：“ 孰能以无为首、以生为脊、
以死为尻，孰知死生存亡之一体者，吾与之友矣。” 四人相视而笑，莫逆于
心，遂相与为友。
俄而子舆有病，子祀往问之。曰：“ 伟哉，夫造物者！将以予为此拘拘
也！曲偻发背，上有五管，颐隐于齐，肩高于顶，句赘指天。” 阴阳之气有
诊，其心闲而无事，而鉴于井，曰：
“ 嗟乎！夫造物者又将以予为此拘拘也！”
子祀曰：“ 女恶之乎？”
曰：“ 亡，予何恶！浸假而化予之左臂以为鸡，予因以求时夜；浸假而
化予之右臂以为弹，予因以求炙；浸假而化予之尻以为轮，以神为马，予因
以乘之，岂更驾哉！且夫得者，时也；失者，顺也；安时而处顺，哀乐不能
入也。此古之所谓悬解也，而不能自解者，物有结之。且夫物不胜天久矣，
吾又何恶焉！”
俄而子来有病，喘喘然将死，其妻子环而泣之。子犁往问之。曰：
“ 叱！
避！无怛化！” 倚其户与之语曰：
“ 伟哉造化！又将奚以汝为，将奚以汝适？
以汝为鼠肝乎？以汝为虫臂乎？”
子来曰：“ 父母于子，东西南北，唯命之从。阴阳于人，不翅于父母；
彼近吾死而我不听，我则悍矣，彼何罪焉！夫大块载我以形，劳我以生，佚
我以老，息我以死。故善吾生者，乃所以善吾死也。今大冶铸金，金踊跃曰
‘ 我且必为镆铘’ ，大冶必以为不祥之金。今一犯人之形，而曰
‘ 人耳人耳’ ，
夫造化者必以为不祥之人。今一以天地为大炉，以造化为大冶，恶乎往而不
可哉！” 成然寐，蘧然觉。
西圣耶和华云：“ 汝本尘土，仍必旧尘土。” 庄子则说：“ 夫大块载我
以形，劳我以生，佚我以老，息我以死。故善吾生者，乃所以善吾死也。”
前者还流露出一点无可奈何，后者简直把死亡看咋一种享受了。在中国古代
哲人中，庄子不愧为对生命本质和宇宙本原领悟得最透彻的一人，怪不得他
下葬不避乌鸦蚂蚁呢！
本文见于《大宗师》。
马蹄
马，蹄可以践霜雪，毛可以御风寒。龁草饮水，翘足而陆，此马之真性
也。虽有义台路寝，无所用之。及至伯乐，曰：“ 我善治马。” 烧之剔之，
刻之络之，连之以羁馽，编之以皂栈，马之死者十二三矣。饥之渴之，驰之
骤之，整之齐之，前有橛饰之患，而后有鞭策之威，而马之死者已过半矣。
陶者曰：“ 我善治埴。” 圆者中规，方者中矩。匠人曰：“ 我善治木。” 曲
者中钩，直者应绳。夫植、木之性，岂欲中规矩、钩绳哉！然且世世称之曰：
“ 伯乐善治马，而陶、匠善治植、木。” 此亦治天下者之过也！吾意善治天
下者不然。彼民有常性，织而衣，耕而食，是谓同德。一而不党，命曰天放。
故至德之世，其行填填，其视颠颠，当是时也，山无蹊隧，泽无舟梁，万物
群生，连属其乡，禽兽成群，草木遂长。是故禽兽可系羁而游，鸟鹊之巢可
攀援而窥。夫至德之世，同与禽兽居，族与万物并。恶乎知君子小人哉？同
乎无知，其德不离；同乎无欲，是谓素朴。素朴而民性得矣。及至圣人，蹩
躠为仁，幣躠为义，而天下始疑矣。澶漫为乐，摘僻为礼，而天下始分矣。
故纯朴不残，孰为牺樽？白玉不毁，孰为圭璋？道德不废，安取仁义？性情
不离，安用礼乐？五色不乱，孰为文采？五声不乱，孰应六律？夫残朴以为
器，工匠之罪也；毁道德以为仁义，圣人之过也。
夫马，陆居则食草饮水，喜则交颈相靡，怒则分背相靡。马知已此矣！
夫加之以衡扼，齐之以月题，而马知介倪、瘭扼、鸷曼、诡衔、窃辔。故马
之知而能至盗者，伯乐之罪也。夫赫胥氏之时，民居不知所为，行不知所之，
含哺而熙，鼓腹而游。民能已此矣！及至圣人，屈折礼乐以匡天下之形，县
跂仁义以慰天下之心，而民乃始啅跂好知，争归于利，不可止也。此亦圣人
之过也！
本文意在阐明一切政教措施与道德规范都是桎梏天性的锁链，是一切罪
恶的渊薮。只有弃圣绝智，放任自达，才能回复理想社会。通篇以故事为说
理之佐，这既加强了说理的力度，又使文章活泼跳荡，机趣盎然。
本文见于《庄子· 外篇》。
秋水
秋水时至，百川灌河。径流之大，两涘渚崖之间，不辨牛马。于是焉河
伯欣然自喜，以天下之美为尽在己。顺流而东行，至于北海，东面而视，不
见水端。于是焉河伯始旋其面目，盳洋向若而叹曰：
“ 野语有之曰‘
闻道百，
以为莫己若者，我之谓也。且夫我尝闻少仲尼之闻而轻伯夷之义者，始吾弗
信。今我睹子之难穷也，吾非至于子之门则殆矣，吾长见笑于大方之家。”
北海若曰：“ 井蛙不可以语于海者，拘于虚也，夏虫不可以语于冰者，
笃于时也；曲士不可以语于道者，束于教也。今尔出于崖涘，观于大海，乃
知尔丑，尔将可与语大理矣。天下之水，莫大于海；万川归之，不知何时止
而不盈；尾闾泄之，不知何时已而不虚；春秋不变，水旱不知。此其过江河
之流，不可为量数，而吾未尝以此自多者，自以比形于天地，而受气于阴阳，
吾在于天地之间，犹小石小木之在大山也。方存乎见少，又奚以自多？计四
海之在天地之间也，不似礨空之在大泽乎？计中国之在海内，不似稊米之在
太仓乎？号物之数谓之万，人处一焉；人卒九州，谷食之所生，舟车之所通，
人处一焉；此其比万物也，不似豪末之在于马体乎？五帝之所连，三王之所
争，仁人之所忧，任士之所劳，尽此矣。伯夷辞之以为名，仲尼语之以为博。
此其自多也，不似尔向之自多于水乎？”
河伯曰：“ 然则吾大天地而小豪末，可乎？”
北海若曰：“ 否！夫物，量无穷，时无止，分无常，终始无故。是故大
知观于远近，故小而不寡，大而不多，知量无穷；证今故，故遥而不闷，掇
而不，知时无止；察乎盈虚，故得而不喜，失而不忧，知分之无常也；明乎
坦途，故生而不说，死而不祸，知终始之不可故也。计人之所知，不若其所
不知；其生之时，不若未生之时。以其至小，求穷其至大之域，是故迷乱而
不能自得也。由此观之，又何以知豪末之足以定至细之倪？又何以知天地之
足以穷至大之域？”
河伯曰：“ 世之议者皆曰：‘
至精无形，至大不可围。’
是信情乎？”
北海若曰：“ 夫自细视大者不尽，自大视细者不明。夫精，小之微也；
垺，大之殷也。故异便；此势之有也。夫精粗者，期于有形者也；无形者，
数之所不能分也；不可围者，数之所不能穷也。可以言论者，物之粗也；可
以意致者，物之精也。言之所不能论，意之所不能察致者，不期精粗焉。是
故大人之行，不出乎害人，不多仁恩；动不为利，不贱门隶；贷财弗争，不
多辞让；事焉不借人，不多食乎力，不贱贪污；行殊乎俗，不多辟异；为在
从众囫，不贱佞谄；世之爵禄不足以为劝，戮耻不足以为辱；知是非之不可
为分，细大之不可为倪。闻曰：‘
道人不闻，至德不得，大人无己。’
约分
之至也。”
河伯曰：“ 若物之外，若物之内，恶至而倪贵贱？恶至而倪小大？”
北海若曰：“ 以道观之，物无贵贱；以物观之，自贵而相贱；以俗观之，
贵贱不在己。以差观之，因其所大而大之，则万物莫不大；因其所小而小之，
则万物莫不小。知天地之为稊米也，知豪末之为丘山也，则差数睹矣。以功
观之，因其所有而有之，则万物莫不有；因其所无而无之，则万物莫不无。
知东西之相反而不可以相无，则功分定矣。以趣观之，因其所然而然之，则
万物莫不然；因其所非而非之，则万物莫不非。知尧、桀之自然而相非，则
趣操睹矣。
昔者尧、舜让而帝，之、哙让而绝；汤、武争而王，白公争而灭。由此
观之，争、让之礼，尧、桀之行，贵贱有时，未可以为常也。梁丽可以冲城
而不可以窒穴，言殊器也；骐骥骅骝一日而驰千里，捕鼠不如狸狌，言殊技
也；鸱鸺夜撮蚤，察谊末，昼出瞋目而不见丘山，言殊性也。故曰盖师是而
无非、师治而无乱乎？是末明天地之理、万物之情者也。是犹师天而无地，
帅阴而无阳，其不行明矣。然且语而不舍，非愚则诬也。帝王殊禅，三代殊
继囫。差其时、逆其俗者，谓之篡夫；当其时、顺其俗者，谓之义徒。默默
乎，河伯！女恶知贵贱之门、小大之家？”
河伯曰：“ 然则我何为乎？何不为乎？吾辞受趣舍，吾终奈何？”
北海若曰：“ 以道观之，何贵何贱，是谓反衍；无拘而志，与道大蹇。
何少何多，是谓谢施；无一而行，与道参差。严乎若国之有君，其无私德；
繇繇乎若祭之有社，其无私福；泛泛乎其若四方之无穷，其无所畛域。兼怀
万物，其孰承翼？是谓无方。万物一齐，孰短孰长？道无终始，物有死生，
不恃其成。一虚一满，不位乎其形。年不可举，时不可止。消息盈虚，终则
有始。是所以语大义之方，论万物之理也。物之生也，若骤若驰，无动而不
变，无时而不移，何为乎，何不为乎？夫固将自化。”
河伯曰：“ 然则何贵于道邪？”
北海若曰：“ 知道者必达于理，达于理者必明于权，明于权者不以物害
己。至德者，火弗能热，水弗能溺，寒暑弗能害，禽兽弗能贼。非谓其薄之
也，言察乎安危，宁于祸福，谨于去就，莫之能害也。故曰：天在内，人在
外，德在乎天。知天人之行，本乎天，位乎得，蹢躍而屈伸，反要而语极。”
曰：“ 何谓天？何谓人？”
北海若曰：“ 牛马四足，是谓天；落马首，穿牛鼻，是谓人。故曰：无
以人灭天，无以故灭命，无以得殉名。谨守而勿失，是谓反其真。”
夔怜怜，蚿怜蛇，蛇怜风，风怜目，目冷心。夔谓蚿曰：“ 吾以一足趻
踔而行，予无如矣。今子之使万足，独奈何？” 蚿曰：“ 不然。子不见夫唾
者乎？喷则大者如珠，小者如雾，杂而下者不可胜数也。今予动吾天机，而
不知其所以然。” 蚿谓蛇曰：“ 吾以众足行，而不及子之无足，何也？” 蛇
曰：“ 夫天机之所动，何可易邪？吾安用足哉！”
蛇谓风曰：“ 予动吾脊胁而行，则有似也。今子蓬蓬然起于北海，蓬蓬
然入于南海，而似无有，何也？” 风曰：“ 然！予蓬蓬然起于北海而入于南
海也，然而指我则胜我，踫我亦胜我。虽然，夫折大木、蜚大屋者，唯我能
也。” 故以众小不胜为大胜也。为大胜者，唯圣人能之。
孔子游于匡，宋人围之数匝，而弦歌不惙。子路入见，曰：“ 何夫子之
娱也？”
孔子曰：“ 来，吾语女。我讳穷久矣，而不免，命也；求通久矣，而不
得，时也。当尧、舜而天下无穷人，非知得也；当桀、纣而天下无通人，非
知失也。时势适然。夫水行不避蛟龙者，渔父之勇也；陆行不避兕虎者，猎
夫之勇也；白刃交于前，视死若生者，烈士之勇也；知穷之有命，知通之有
时，临大难而不惧者，圣人之勇也。由，处矣！吾命有所制矣！”
无几何、将甲者进，辞曰：
“ 以为阳虎也，故围之。今非也，请辞而退。”
公孙龙问于魏牟曰：“ 龙少学先王之道，长而明仁义之行；合同异，离
坚白；然不然，可不可；困百家之知，穷众口之辩。吾自以为至达已。今吾
闻庄子之言，汒焉异之。不知论之不及与？知之弗若与？今吾无所开吾喙，
敢问其方。”
公子牟隐机大息，仰天而笑曰：“ 子独不闻夫埳井之蛙乎？谓东海之鳖
曰：‘
吾乐与！吾跳梁乎井干之上，入休乎缺甃之崖。赴水则接掖持颐，蹶
泥则没足灭跗。还虷蟹与科斗，莫吾能若也。且夫擅一壑之水，而跨跱埳井
之乐，此亦至矣。夫子奚不时来入观乎？’
东海之鳖左足未入，而右膝已絷
矣。于是逡巡而却，告之海曰：‘
夫千里之远，不足以举其大；千仞之高，
不足以极其深。禹之时，十年九潦，而水弗为加益；汤之时，八年七旱，而
崖不为加损夫不为顷久推移，不以多少进退者，此亦东海之大乐也。’
于是
逡井之蛙闻之，适适然惊，规规然自失也。
且夫知不知是非之竟，而犹欲观于庄子之言，是犹使蚊负山，商距驰河
也，必不胜任矣。且夫知不知论极妙之言，而自适一时之利者，是非埳井之
蛙与？且彼方跐黄泉而登大皇，无南无北，奭然见解，沦于不测；无东无西，
始于玄冥，反于大通。子乃规规然而求之以察，索之以辩，是直用管窥天，
用锥指地也，不亦小乎？子往矣！且子独不闻夫寿陵余子之学行于邯郸与？
未得国能，又失其故行矣，直匍匐而归耳。今子不去，将忘子之故，失子之
业。”
公孙龙口呿而不合，舌举而不下，乃逸而走。
庄子钓于濮水。楚王使大夫二人往先焉，曰：“ 愿以竟内累矣。”
庄子持竿不顾，曰：“ 吾闻楚有神龟，死已三千岁矣。王巾笥而藏之庙
堂之上。此龟者，宁其死为留骨而贵乎？宁其生而曳尾于途中乎？” 二大夫
曰：“ 宁生而曳尾途中。” 庄子曰：“ 往矣！吾将曳尾于途中。”
惠子相梁，庄子往见之。或谓惠子曰：“ 庄子来，欲代子相。“ 于是惠
子恐，搜于国中三日三夜。庄子往见之，曰：“ 南方有鸟，其名为鹓鹐，子
知之乎？夫鹓鹐发于南海而飞于北海，非梧桐不止，非练实不食，非醴泉不
饮。于是鸱得腐鼠，鹓鹐过之，仰而视之曰：‘
吓！’
今子欲以子之梁国而
吓我邪？”
庄子与惠子游于濠梁之上。庄子曰：“ 儵鱼出游从容，是鱼乐也。” 惠
子曰：“ 子非鱼，安知鱼之乐？” 庄子曰：“ 子非我，安知我不知鱼之乐？”
惠子曰：“ 我非子，固不知子矣；子固非鱼也，子之不知鱼之乐，全矣！”
庄子曰：“ 请循其本。子曰‘
女安知鱼乐’
云者，既已知吾知之而问我。我
知之濠上也。” 本文主旨在申述时空的无穷性与事物的变化性，因而确认认
知与判断及价值标准的无常性，故人类应认识自然规律以顺应自然。其表现
手法为运用生动的寓言故事步步推进，层层烘托，而结论的得出也就水到渠
成，令人信服了。
本文见于《庄子· 外篇》。
魏莹与田侯牟约
魏莹与田侯牟约，田侯牟背之。魏莹怒，将使人刺之。
犀首公孙衍闻而耻之曰：“ 君为万乘之君也，而以匹夫从雠！衍请受甲
二十万，为君攻之，虏其人民，系其牛马，使其君内热发于背。然后拔其国。
忌也出走，然后抶其背，折其脊。”
季子闻而耻之曰：“ 筑十仞之城，城者既十仞矣，则又坏之，此胥靡之
所苦也。今兵不起七年矣，此王之基也。衍乱人，不可听也。”
华子闻而丑之曰：“ 善言伐齐者，乱人也；善言勿伐者，亦乱人也；谓
伐之与不伐乱人也者，又乱人也。”
君曰：“ 然则若何？” 曰：“ 君求其道而已矣！”
惠子闻之而见戴晋人。
戴晋人曰：
“ 有所谓蜗者，
君知之乎？” 曰：
“ 然。
”
“ 有国于蜗之左角者曰触氏，有国于蜗之右角者，曰蛮氏，时相与争地而战，
伏尸数万，逐北旬有五日而后反。”
君曰：“ 噫！其虚言与？” 曰：“ 臣请为君实之。君以意在四方上下有
穷乎？” 君曰：“ 无穷。” 曰：“ 知游心于无穷，而反在通达之国，若存若
玄乎？” 君曰：“ 然。” 曰：“ 通达之中有魏，于魏中有梁，于梁中有王。
王与蛮氏，有辩乎？” 君曰：“ 无辩。”
客出而君惝然若有亡也。
客出，惠子见。剧曰：
“ 客，大人也，圣人不足以当之。” 惠子曰：
“ 夫
吹筦也，犹有嗃也；吹剑首者，吷而已矣。尧舜，人之所誉也；道尧舜于戴
晋人之前，譬犹一吷也。”
庄子文以想象突兀奇特著称，但奇特不等于荒诞。触蛮之争，看似荒诞
不经，其实一丸地球之于茫茫宇宙，又何尝不是触与蛮？时空无穷，青春有
限，更应加倍珍惜之！何苦争地以战，杀人盈野？
本文见于《则阳》篇。
列子
列子其人，散见于《庄子》、《尸子》和《吕氏春秋》，是老庄一派人
物。
《汉书· 艺文志》虽载经刘向、刘歆父子整理的《列子》八篇，今本
《列
子》，却是“ 魏、晋以来好事之徒聚敛《管子》、
《晏子》、《论语》、
《山
海经》、
《墨子》、《庄子》⋯⋯之言，附益晚说，假为向序以见重。” （马
叙伦《列子伪书考》）我们之所以将《列子》之文选入本书，一则因其中确
有先秦文字，二是它确实反映了先秦的某些思想。
目前较通行的本子是杨伯峻先生的《列子集释》。
杞人忧天
杞国有人忧天地崩坠，身亡所寄，废寝食者；又有忧彼之所忧者，因往
晓之，曰：“ 天，积气耳，亡处亡气。若屈伸呼吸，终日在天中行止，奈何
忧崩坠乎？” 其人曰：
“ 天果积气，日月星宿，不当坠耶？” 晓之者曰：
“ 日
月星宿，亦积气中之有光耀者；只使坠，亦不能有所中伤。” 其人曰：“ 奈
地坏何？” 晓者曰：“ 地积块耳，充塞四虚，亡处亡块。若躇步跳蹈，终日
在地上行止，奈何忧其坏？” 其人舍然大喜，晓之者亦舍然大喜。
长庐子闻而笑之曰：“ 虹霓也，云雾也，风雨也，四时也，此积气之成
乎天者也。山岳也，河海也，金石也，火木也，此积形之成乎地者也。知积
气也，知积块也，奚谓不坏？夫天地，空中之一细物，有中之最巨者。难终
难穷，此固然矣；难测难识，此固然矣。忧其坏者，诚为大远；言其不坏者，
亦为未是。天地不得不坏，则会归于坏。遇其坏时，奚为不忧哉？”
子列子闻而笑曰：“ 言天地坏者亦谬，言天地不坏者亦谬。坏与不坏，
吾所不能知也。虽然，彼一也，此一也。故生不知死，死不知生；来不知去，
去不知来。坏与不坏，吾何容心哉？”
本文主旨是天地间的一切均不可知，也不必知。起首言“ 杞国有人忧天
地崩坠” 看似可笑，故某人晓之以“ 理” 而宽慰之，长庐子则说天地终将崩
坏，最后子列子说坏与不坏终不可知。看来前头三个人都是给列子作铺垫，
以烘托他的达观与高明。不过以我们的观点看，长庐子的发言才确实精辟。
本文及下文《为盗之道》均见于《夭瑞篇》。
为盗之道
齐之国氏大富，宋之向氏大贫；自宋之齐，请其术。国氏告之曰：“ 吾
善为盗。始吾为盗也，一年而给，二年而足，三年大穰，自此以往，施及州
闾。”
向氏大喜。喻其为盗之言，而不喻其为盗之道，遂逾垣凿室，手目所及，
亡不探也。未及时，以赃获罪，没其先居之财。
向氏以国氏之谬己也，往而怨之。国氏曰：“ 若为盗若何？” 向氏言其
状。国氏曰：“ 嘻！若夫为盗之道至此乎？今将告若矣。吾闻天有时，地有
利。吾盗天地之时利，云雨之滂润，山泽之产育，以生吾禾，殖吾稼，筑吾
垣，建吾舍。陆盗禽兽，水盗鱼鳖，亡非盗也。夫禾稼、土木、禽兽、鱼鳖，
皆天之所生，岂吾之所有？然吾盗天而无殃。夫金玉珍宝，谷帛财货，人之
所聚，岂天之所与？若盗之而获罪，孰怨哉？”
向氏大惑，以为国氏之重罔己也，过东郭先生问焉。东郭先生曰：“ 若
一身庸非盗乎？盗阴阳之和以成若生，载若形，况外物而非盗哉？诚然，天
地万物不相离也，仞而有之，皆惑也。国氏之盗，公道也，故亡殃；若之盗，
私心也，故得罪。有公私者，亦盗也。亡公私者，亦盗也。公公私私，天地
之德。知天地之德者，孰为盗耶？孰为不盗耶？”
《庄子》否定善恶、是非的区别，本篇主旨，与《庄子》一致，意在打
消盗与非盗的区别。在形式逻辑不发达的中国古代，这种说法确能打动人心。
管子
管仲是春秋时齐相，他划分乡轫，确定兵制，废除公田，改革税制，尤
其是以法治国，佐桓公成为五霸之首。孔子说：
“ 微管仲，吾其披发左衽矣。”
梁启超说他是“ 最初发明法制，成一家之言者” 。约在战国时期，陆续有人
将管仲的言论与行为记录下来，后来被编为《管子》一书。
任法
圣君任法而不任智，任数而不任说，任公而不任私，任大道而不任小物，
然后身佚而天下治。失君则不然，舍法而任智，故民舍事而好誉；舍数而任
说，故民舍实而好言；舍公而好私，故民离法而妄行；舍大道而任小物，故
上劳烦，百姓迷惑，而国家不治。圣君则不然，守道要，处佚乐，驰骋弋猎，
钟鼓竿瑟，宫中之乐，无禁圉也。不思不虑，不忧不图，利身体，便形躯，
养寿命，垂拱而天下治。是故人主有能用其道者，不事心，不劳意，不动力，
而上地自辟，囷仓自实，蓄积自多，甲兵自强，群臣无诈伪，百官无奸邪，
奇术技艺之人莫敢高言孟行，以过其情，以遇其主矣。
昔者，尧之治天下也，犹埴之在埏也，惟陶之所以为；犹金之在垆，恣
冶之所以铸。其民引之而来，推之而往，使之而成，禁之而止。故尧之治也，
善明法禁之令而已矣。黄帝之治天下也，其民不引而来，不推而往，不使而
成，不禁而止。故黄帝之治也，置法而不变，使民安其法者也。
所谓仁义礼乐者，皆出于法。此先圣之所以一民者也。
《周书》曰：
“ 国
法法不一，则有国者不祥；民不道法，则不祥；国更立法以典民，则不祥；
群臣不用礼义教训，则不祥；百官服事者离法而治，则不祥。” 故曰：法者
不可恒也，存亡治乱之所从出，圣君所以为天下大仪也。君臣上下贵贱皆发
焉，故曰“ 法” 。古之法也，世无请谒任举之人，无闻识博学辩说之士，无
伟服，无奇行，皆囊于法以事其主。故明王之所恒者二：一曰明法而固守之，
二曰禁民私而收使之，此二者主之所恒也。
夫法者，上之所以一民使下也，私者，下之所以侵法乱主也。故圣君置
仪设法而固守之，然故湛杵习士闻识博学之人不可乱也，众强富贵私勇者不
能侵也，信近亲爱者不能离也，珍怪奇物不能惑也，万物百事非在法之中者
不能动也。故法者，天下之至道也，圣君之宝用也。
今天下则不然，皆有善法而不能守也。然故湛杵习士闻识博学之士能以
其智乱法惑上，众强富贵私勇者能以其威犯法侵陵，邻国诸侯能以其权置子
立相，大臣能以其私附百姓，翦公财以禄私士。凡如是而求法之行，国之治，
不可得也。圣君则不然，卿相不得翦其私，群臣不得辟其所亲爱，圣君亦明
其法而固守之，群臣修通辐揍以事其主，百姓辑睦听令道法以从其事。故曰：
有生法，有守法，有法于法。夫生法者，君也；守法者，臣也；法于法者，
民也。君臣上下贵贱皆从法，此谓为大治。
故主有三术：夫爱人不私赏也，恶人不私罚也，置仪设法以度量断者，
上主也。爱人而私赏之，恶人而私罚之，倍大臣，离左右，专以其心断者，
中主也。臣有所爱而为私赏之，有所恶而为私罚之，倍其公法，损其正心，
专听其大臣者，危主也。故为人主者，不重爱人，不重恶人。重爱曰失德，
重恶曰失威。威德皆失，则主危也。故明王之所操者六：生之、杀之、富之、
贫之、贵之、贱之。此六柄者，主之所操也。主之所处者四：一曰文，二曰
武，三曰威，四曰德。此四位者，主之所处也。借人以其所操，命曰夺柄；
借人以其所处，命曰失位。夺柄失位，而求令之行，不可得也。法不平，令
不全，是亦夺柄失位之道也。故有为枉法，有为毁令，此圣君之所以自禁也。
故贵不能威，富不能禄，贱不能事，近不能亲，美不能淫也。植固而不动，
奇邪乃恐，奇革而邪化，令往而民移。故圣君度量，置仪法，如天地之坚，
如列星之固，如日月之明，如四时之信，然故令往而民从之。而失君则不然，
法立而还废之，令出而后反之，枉法而从私，毁令而不全。是贵能威之，富
能禄之，贱能事之，近能亲之，美能淫之也。此五者不禁于身，是以群臣百
姓人挟其私而幸其主。彼幸而得之，则主日侵。彼幸而不得，则怨日产。夫
日侵而产怨，此失君之所循也。
凡为主而不得用其法，不能适其意，顾臣而行，离法而听贵臣，此所谓
贵而威之也。富人用金玉事主而求焉，主离法而听之，此所谓富而禄之也。
贱人以服约卑敬悲色告诉其主，主因离法而听之，所谓贱而事之也。近者以
逼近亲爱有求其主，主因离法而听之，此所谓近而亲之也。美者以巧言令色
请其主，主因离法而听之，此所谓美而淫之也。
治世则不然，不知亲疏、远近、贵贱、美恶，以度量断之。其杀戮人者
不怨也，其赏赐人者不德也。以法制行之，如天地之无私也。是以官无私论，
士无私议，民无私说，皆虚其匈以听于上。上以公正论，以法制断，故任天
下而不重也。
今乱君则不然，有私视也，故有不见也；有私听也，故有不闻也；有私
虑也，故有不知也。夫私者，壅蔽失位之道也。上舍公法而听私说，故群臣
百姓皆设私立方以教于国，群党比周以立其私，请谒任举以乱公法，人用其
心以幸于上。上无度量以禁之，是以私说日益，而公法日损，国之不治，从
此产矣。
夫君臣者，天地之位也；民者，众物之象也。各立其所职以待君令，群
臣百姓安得各用其心而立私乎？故遵主令而行之，虽有伤败，无罚；非主令
而行之，虽有功利，罪死。然故下之事上也，如响之应声也；臣之事主也，
如影之从形也。故上令而下应，主行而臣从，此治之道也。夫非主令而行，
有功利，因赏之，是教妄举也；遵主令而行之，有伤败，而罚之，是使民虑
利害而离法也。群臣百姓人虑利害，而以其私心举措，则法制毁而令不行矣。
本篇的要旨在用法必须“ 明法而固守之” 。明法就是公开法令，俾众人
有所遵循；固守就是违法必究，执法必严，而不为人情、权力所左右。这种
主张出现在两千多年以前，确实是难能可贵的。
商君书
战国时法家理论可概括为法、术、势，其中主张法制的代表人物即商鞅。
他在秦国辅佐孝公二十一年，大力实行改革，使秦国富兵强，奠定了今后统
一中国的基础。孝公死，商鞅遭车裂之刑，但其变法主张与措施却为秦国历
代君主所沿袭。商鞅主张“ 治世不一道，便国不必法古” 。他变法的目的是
治、富、强、王，变法的措施为废除井田制，建立封建土地制；废除分封制，
实行分县制；取消奴隶主的若干特权；实行重农重战、厚赏重刑与反儒政策。
《商君书》今存二十四篇，是商鞅遗著和其他法家遗著的合编。目前较
通行的本子是高亨的《商君书注译》。
更法
孝公平画，公孙鞅、甘龙、杜挚三大夫御于君，虑世事之变，讨正法之
本，求使民之道。
君曰：“ 代立不忘社稷，君之道也，错法务民主长，臣之行也。今吾欲
变法以治，更礼以教百姓，恐天下之议我也。”
公孙鞅曰：“ 臣闻之，疑行无成，疑事无功。君亟定变法之虑，殆无顾
天下之议之也。且夫有高人之行者，必见非于世；有独知之虑者，因见毁于
民。语曰：‘
愚者暗于成事，知者见于未萌。民不可与虑始，而可与乐成。
郭偃之法曰：
‘
论至德者不和于俗，成大功者不谋于众。’
法者所以爱民也，
礼者所以便事也。是以圣人苟可以强国，
不法其故；
苟可以利民，
不循于礼。
”
孝公曰：“ 善！”
甘龙曰：“ 不然。臣闻之：‘
圣人不易民而教，知者不变法而治。，因
民而教者，不劳而功成。据法而治者，吏习而民安。今若变法，不循秦国之
故，更礼以教民，臣恐天下之议君，愿熟察之。”
公孙鞅曰：
“ 子之所言，世俗之言也。夫常人安于故习，学者溺于所闻。
此两者所以居官而守法，非所与论于法之外也。三代不同道而王；五霸不同
法而霸，故智者作法，而愚者制焉；贤者更礼，而不肖者拘焉。拘礼之人不
足与言事，制法之人不足与论变，君无疑矣。”
杜挚曰：“ 臣闻之，利不百，不变法；功不十，不易器。臣闻法古无过，
循礼无邪，君其图之。”
公孙鞅曰：“ 前世不同教，何古之法？帝王不相复，何礼之循？伏羲、
神农、教而不诛。黄帝、尧、舜，诛而不怒。及至文、武，各当时而立法，
因事而制礼。礼法以时而定；制令各顺其宜；兵甲器备，各便其用。臣故曰
治世不一道，便国不必古。汤、武之王也，不循古而兴；殷、夏之灭也，不
易礼而亡。然则反古者未可必非，循礼者未足多是也。君无疑矣。”
孝公曰：“ 善！吾闻穷巷多怪，曲学多辨。愚者笑之，智者哀焉，狂夫
乐之，贤者丧焉。拘世以议，寡人不之疑矣。” 于是遂出《垦草令》。
本篇是商鞅学说中最重要的一篇，在《商君书》中位居第一。主旨是法
随时变，明主必须变法。这具有进步意义。但又主张实行愚民政策，反对民
本思想，却是极其反动的。
荀子
荀子名况，又称荀卿，因避汉宣帝刘询讳，后世又称孙卿，战国末期赵
国人。游历诸国，曾在齐任官。荀子虽属儒家，但又有明显的法家倾向。著
名法家人物李斯和韩非都出其门下。他主张先法后王，政治上主张用礼、法、
术维持社会秩序。
《荀子》一书，加上少量门弟子所记在内，今存三十二篇。
现在较为通行的本子是清代王先谦的《荀子集解》。
《荀子》之文，发挥透辟，说理密，结构严整，笔力雄劲。以文学成就
论，先秦散文中除《韩非子》和《庄子》外，恐无出其右者。
劝学（节选）
君子曰：学不可以已。青，出之蓝，而青于蓝；冰，水为之，而寒于水。
木直中绳，輮以为轮，其曲中规，虽有槁暴，不复挺者，輮使之然也。故木
受绳则直，金就砺则利，君子博学刑日参省乎已，则知明而行无过矣。
故不登高山，不知天之高也；不临深溪，不知地之厚也；不闻先王之遗
言，不知学问之大也。干越、夷貉之子，生而同声，长而异俗，教使之然也。
《诗》曰：“ 嗟尔君子，无恒安息。靖共尔位，好是正直。神之听之，介尔
景福。神莫大于化道，福莫长于无祸。
吾尝终日而思矣，不如须臾之所学也；吾尝跂而望矣，不如登高之博见
也。登高而招，臂非加长也，而见者远；顺风而呼，声非加疾也，而闻者彰。
假舆马者，非利足也，而致千里；假舟楫者，非能水也，而绝江河。君子生
非异也，善假于物也。
南方有鸟焉，名曰蒙鸠，以羽为巢，而编之以发，系之苇苕，风至苕折，
卵破子死。巢非不完也，所系者然也。西方有木焉，名曰射干，茎长四寸，
生于高山之上，而临百仞之渊；木茎非能长也，所立者然也。蓬生麻中，不
扶而直。兰槐之根是为芷，其渐之滫，君子不近，庶人不服。其质非不美也，
所渐者然也。故君子居必择乡，游必就士，所以防邪僻而近中正也。
物类之起，必有所始；荣辱之来，必象其德。肉腐出虫，鱼枯生蠹。怠
慢忘身，祸灾乃作。强自取柱，柔自取束。邪秽在身，怨之所构。施薪若一，
火就燥也；平地若一，水就湿也。草木畴生，禽兽群焉，物各从其类也。是
故质的张而弓夭至焉，林木茂而斧斤至焉，树成荫而众鸟息焉，醯酸而蜹聚
焉。故言有召祸也，行有招辱也；君子慎其所立乎！
积土成山，风雨兴焉；积水成渊，蛟龙生焉；积善成德，而神明自得，
圣心备焉。故不积跬步，无以至千里；不积小流，无以成江河。骐骥一跃，
不能十步；驽马十驾，功在不舍。锲而舍之，朽木不折；锲而不舍，金石可
镂。螾无爪牙之利，筋骨之强，上食埃土，下饮黄泉，用心一也；蟹六跪而
二螯，非蛇、蟺之穴，无可寄托者，用心躁也。是故无冥冥之志者，无昭昭
之明；无惛惛之事者，无赫赫之功。行衢道者不至，事两君者不容。目不能
两视而明，耳不能两听而聪。螣无足而飞，鼫鼠五枝而穷。《诗》曰：“ 尸
鸠在桑，其子七兮。淑人君子，其仪一兮；其仪一兮，心如结兮。” 故君子
结于一也。⋯⋯
上文为《劝学篇》的前半部，论述人的知识来自后天的学习，强调学贵
有恒。通篇用比喻一贯而下，似雪波扑岸，如落英缤纷，令人目不暇接；而
妙喻天成，读之又如啖哀梨。
致  士
衡听、显幽、重明、退奸、进良之术：朋党比周之誉，君子不听；残贼
加累之谮，君子不用；隐忌雍蔽之人，君子不近；货财禽犊之请，君子不许。
凡流言、流说、流事、流谋、流誉、流诉，不官而衡至者，君子慎之。闻听
而明誉之，定其当而当，然后士其刑赏而还与之。如是，则奸言、奸说、奸
事、奸谋、奸誉、奸诉莫之试也。忠言、忠说、忠事、忠谋、忠誉、忠诉莫
不明通，方起以尚尽矣。夫是之谓衡听、显幽、重明、退奸、进良之术。
川渊深而鱼鳖归之，山林茂而禽兽归之，刑政平而百姓归之，礼义备而
君子归之。故礼及身而行修，义及国而政明，能以礼挟而贵名白，天下愿，
令行禁止，王者之事毕矣。《诗》曰：“ 惠此中国，以绥四方。” 此之谓也。
川渊者，鱼龙之居也；山林者. 鸟兽之居也；国家者，士民之居也。川渊枯则
鱼龙去之，山林附则鸟兽去之，国家失政则士民去之。
无土则人不安居，无人则土不守，无道法则人不至，无君子则道不举。
故土之与人也，道之与法也者，国家之本作也；君子也者，道法之总要也，
不可少顷旷也。得之则治，失之则乱；得之则安，失之则危；得之则存，失
之则亡。故有良法而乱之者有之矣；有君子而乱者，自古及今，未尝闻也。
传曰：“ 治生乎君子，乱生乎小人。” 此之谓也。
得众动天。美意延年。诚信如神。夸诞逐魂。
人主之患，不在乎不言用贤，而在乎不诚必用贤。夫言用贤者，口也；
却贤者，行也；口行相反，而欲贤者之至、不肖者之退也，不亦难乎！夫耀
蝉者务在明其火、振其树而已，火不明，虽振其树，无益也。今人主有能明
其德者，则天下归之若蝉之归明火也。
临事接民而以义，变应宽裕而多容，恭敬以先之，政之始也；然后中和
察断以辅之，政之隆也；然后进退诛赏之，政之终也。故一年与之始，三年
与之终。用其终为始，则政令不行而上下怨疾，乱所以自作也。《书》曰：
“ 义刑义杀，勿庸以即，女惟曰：未有顺事。” 言先教也。
程者，物之准也；礼者，节之准也。程以立数，礼以定伦；德以叙位，
能以授官。凡节奏欲陵，而生民欲宽也；节奏陵而文，生民宽而安。上文下
安，功名之极也，不可以加矣。
君者，国之隆也；父者，家之隆也。隆一而治，二而乱；自古及今，未
有二隆争重而能长久者。
师术有四，而博习不与焉。尊严而惮，可以为师；耆艾而信，可以为师；
诵说而不陵不犯，可以为师；知微而论，可以为师。故师术有四，而博习不
与焉。水深而回，树落则粪本，弟子通利则思师。《诗》曰：“ 无言不讐，
无德不报。” 此之谓也。
赏不欲僭，刑不欲滥。赏僭则利及小人，刑滥则害及君子。若不幸而过，
宁僭无滥；与其害善，不若利淫。
本文以“ 川渊深而鱼鳖归之，山林茂而禽兽归之，刑政乎而百姓归之，
礼义备而君子归之” 表明国家政治清明的重要，而政治清明又须以衡听、显
幽、重明、退奸、进良为前提。全篇文气畅达，比喻贴切，能给人以深刻的
启示。
天论（节选）
天行有常，不为尧存，不为桀亡。应之以治则吉，应之以乱则凶。强本
而节用，则天不能贫；养备而动对，则天不能病；修道而不贰，则天不能祸。
故水旱不能使之饥渴，寒暑不能使之疾，袄怪不能使之凶。本荒而用侈，则
天不能使之富；养略而动罕，则天不能使之全，倍道而妄行，则天不能使之
吉。故水旱未至而饥，寒暑未薄而疾，袄怪未至而凶。受时与治世同，而殃
祸与治世异，不可以怨天，其道然也。故明于天人之分，则可谓至人矣。⋯⋯
列星随旋，日月递炤，四时代御，阴阳大化，风雨博施，万物各得其和
以生，各得其养以成，不见其事而见其功，夫是之谓神。皆知其所以成，莫
知其无形，夫是之谓天。唯圣人为不求知天。天职既立，天功既成，形具而
神生，好恶、喜怒、哀乐藏焉，夫是之谓天情；耳、目、鼻、口，形能各有
接而不相能也，夫是之谓天官；心居中虚，以治五官，夫是之谓天君；财非
其类，以养其类，夫是之谓天养；顺其类者谓之福，逆其类者谓之祸，夫是
之谓天政。暗其天君，乱其天官，弃其天养，逆其天政，背其天情，以丧天
功，夫是之谓大凶。圣人清其天君，正其天官，备其天养，顺其天政，养其
天情，以全其天功。如是，则知其所为，知其所不为矣，则天地官而万物役
矣。其行曲治，其养曲适，其生不伤，夫是之谓知天。
故大巧在所不为，大智在所不虑。所志于天者，已其见象之可以期者矣；
所志于地者，已其见宜之可以息者矣；所志于四时者，已其见数之可以事者
矣；所志于阴阳者，已其见知之可以治者矣。官人守天而自为守道也治乱天
邪？曰：日、月、星辰、瑞历，是禹、桀之所同也；禹以治，桀以乱，治乱
非天也。时邪？曰：繁启蕃长于春夏，畜积收臧于秋冬，是又禹、桀之所同
也；禹以治，桀以乱，治乱非时也。地邪？曰：得地则生，失地则死，是又
禹、桀之所同也；禹以治，桀以乱，治乱非地也。《诗》曰：“ 天作高山，
大王荒之；彼作矣，文王康之。” 此之谓也。⋯⋯
星坠、木鸣，国人皆恐。曰：是何也？曰：无何也，是天地之变，阴阳
之化，物之罕至者也。怪之，可也；畏之，非也。夫日月之有蚀，风雨之不
时，怪星之党见，是无世而不常有之。上明而政平，则是虽多并世起，无伤
也；上暗而政险，则是虽无一至者，无益也。夫星之坠、木之鸣，是天地之
变，阴阳之化，物之罕至者也。怪之，可也；而畏之，非也。⋯⋯
在天者莫明于日月，在地者莫明于水火，在物者莫明于珠玉，在人者莫
明于礼义。故日月不高，则光辉不赫；水火不积，则辉润不博；珠玉不睹乎
外，则王公不以为宝；礼义不加于国家，则功名不白。故人之命在天，国之
命在礼。君人者，隆礼、尊贤而王，重法、爱民而霸，好利、多诈而危，权
谋、倾覆、幽险而尽亡矣。
大天而思之，孰与物畜而制之！从天而颂之，孰与制天命而用之！望时
而待之，孰与应时而使之！因物而多之，孰与骋能而化之！思物而物之，孰
与理物而勿失之也！愿于物之所以生，孰与有物之所以成！故错人而思天，
则失万物之情。
范文澜说：
“ 荀子以为天有常道，地有常法，按照自然规律在运行变化，
并无鬼神、命运、妖怪操纵着天地万物。吉凶祸福在于人为，不在天地。人
对自然界，不是要顺从畏敬，恰恰相反，要发挥人力向自然界作斗争，使天
地万物为人所控制，所利用。” （《中国通史简编》）范先生所言，适足以
概括《天论》的宗旨。
韩非子
韩非，战国末年韩国的公子。他与李斯同为荀况的学生。韩国兵败地削，
屡谏而不能用，乃发愤著书十余万言。秦王政见之而喜，因急攻韩。非奉使
入秦，为李斯所谗而被杀。
韩非的学术综合了商鞅的“ 法” ，申不害的“ 术” 及慎到的“ 势” ，而
集法家之大成。他主张君权第一，反对仁义，仇视人民，故其学说显然不及
儒家的提倡爱人，鼓吹民本思想之有积极意义。但他提倡法制；主张因时制
宜，又有一定的进步性。
《韩非子》
今存五十五篇，
较通行的注本有清代王先慎的
《韩非子集解》
。
今人梁启雄的《韩非子浅解》、陈奇猷的《韩非子集释》，收罗资料较全，
亦足供参考。
《韩非子》代表了春秋战国以来散文的最高成就。其文辞锋犀利，说理
精密，分析透辟，且善于以寓言故事和历史资料为论据，因而形象生动，感
染力强。最为人所称道的是其逻辑的缜密在先秦散文中已臻极致，故说服力
极强。
孤愤
智术之士必远见而明察；不明察，不能烛私。能法之士必强毅而劲直；
不劲直，不能矫奸。人臣循令而从事，案法而治官，非所谓重人也。重人也
者，无令而擅为，亏法以利私，耗国以便家，力能得其君，此所为重人也。
智术之士明察，听用，且烛重人之阴情；能法之士劲直，听用，且矫重人之
奸行。故智术能法之士用，则贵重之臣必在绳之外矣。是智法之士与当涂之
人，不可两存之仇也当涂之人擅事要，则外内为之用矣。是以诸侯不因，则
事不应，故敌国为之讼；百官不因，则业不进，故群臣为之用；郎中不因，
则不得近主，故左右为之匿；学士不因，则养薄礼卑，故学士为之谈也。此
四助者，邪臣之所以自饰也。重人不能忠主而进其仇，人主不能越四助而烛
察其臣，故人主愈弊而大臣愈重。
凡当涂者之于人主也，希不信爱也，又且习故。若夫即主心，同乎好恶，
固其所自进也。官爵贵重，朋党又众，而一国为之讼。则法术之士欲干上者，
非有所信爱之亲、习故之泽也；又将以法术之言矫人主阿辟之心，是与人主
相反也。处势卑贱，无党孤特。夫以疏远与近爱信争，其数不胜也；以新旅
与习故争，其数不胜也；以反主意与同好恶争，其数不胜也；以轻贱与贵重
争，其数不胜也；以一口与一国争，其数不胜也。法术之士操五不胜之势，
以岁数而又不得见；当涂之人乘五胜之资，而旦暮独说于前。故法术之士奚
道得进，而人主奚时得悟乎？故资必不胜而势不两存，法术之士焉得不危？
其可以罪过诬者，以公法而诛之；其不可被以罪过者，以私剑而穷之。是明
法术而逆主上者，不僇于吏诛，必死于私剑矣。朋党比周以弊主，言曲以便
私者，必信于重人矣。故其可以功伐借者，以官爵贵之；其可借以美名者，
以外权重之。是足以弊主上而趋于私门者，不显于官爵，必重于外权矣。今
人主不合参验而行诛，不待见功而爵禄，故法术之士安能蒙死亡而进其说？
奸邪之臣安肯乘利而退其身？故主上愈卑，私门益尊。
夫越虽国富兵疆，中国之主皆知无益于己也，曰：“ 非吾所得制也。”
今有国者虽地广人众，然而人主壅蔽，大臣专权，是国为越也。知不类越，
而不知不类其国，不察其类者也。人之所以谓齐亡者，非地与城亡也，吕氏
弗制而田氏用之；所以谓晋亡者，亦非地与城亡也，姬氏不制而六卿专之也。
今大臣执柄独断，而上弗知收，是人主不明也。与死人同病者，不可生也；
与亡国同事者，不可存也。今袭迹于齐、晋，欲国安存，不可得也。
凡法术之难行也，不独万乘，千乘亦然。人主之左右不必智也，人主于
人有所智而听之，因与左右论其言，是与愚人论智也；人主之左右不必贤也，
人主于人有所贤而礼之，因与左右论其行，是与不肖论贤也。智者决策于愚
人，贤士程行于不肖，则贤智之士羞而人主之论悖矣。
人臣之欲得官者；其修士且以精洁固身，其智士且以治辩进业。其修士
不能以货赂事人，恃其精洁而更不能以枉法为治。则修智之士不事左右，不
听请谒矣。人主之左右，行非伯夷也，求索不得，货赂不至，则精辩之功息，
而毁诬之言起矣。治辩之功制于近习，精洁之行决于毁誉，则修智之吏废，
而人主之明塞矣。不以功伐决智行，不以参伍审罪过，而听左右近习之言，
则无能之士在延，而愚污之吏处官矣。
万乘之患，大臣太重；千乘之患，左右太信；此人主之所公患也。且人
臣有大罪，人主有大失。臣主之利，相与异者也。何以明之哉？曰：主利在
有能而任官，臣利在无能而得事；主利在有劳而爵禄，臣利在无功而富贵；
主利在豪杰使能，臣利在朋党用私。是以国地削而私家富，主上卑而大臣重。
故主失势而臣得国，主更称蕃臣，而相室剖符，此人臣之所以谲主便私也。
故当世之重臣，主变势而得国宠者，十无二三。是其故何也？人臣之罪大也。
臣有大罪者，其行欺主也，其罪当死亡也。智士者远见而畏于死亡，必不从
重人矣，贤士者修廉而羞与奸臣欺其主，必不从重臣矣。是当涂者之徒属，
非愚而不知患者，必污而不避奸者也。大臣挟愚污之人，上与之欺主，下与
之收利侵渔，朋党比周，相与一口，惑主败法，以乱士民，使国家危削，主
上劳辱，此大罪也。臣有大罪而主弗禁，此大失也。使其主有大失于上，臣
有大罪于下，索国之不亡者，不可得也。
韩非反对仁义，主张实行愚民政策，提倡用严刑峻法治国，因而遭致各
方面的反对，深感孤独与愤慨，本篇题名“ 孤愤” ，即由此而来。
本文旨在揭露智术之士与当政权臣的矛盾，并向君主提出了“ 烛私” 、
“ 矫奸” 的要求。
说难
凡说之难：非吾知之有以说之之难也，又非吾辩之能明吾意之难也，又
非吾敢横佚而能尽之难也。凡说之难：在知所说之心，可以吾说当之。所说
出于为名高者也，而说之以厚利，则见下节而遇卑贱，必弃远矣。所说出于
厚利者也，而说之以名高，则见无心而远事情，必不收矣。所说阴为厚利而
显为名高者也，而说之以名高，则阳收其身而实疏之；说之以厚利，则阴用
其言，显弃其身矣。此不可不察也。
夫事以密成，语以泄败。未必其身泄之也，而语及所匿之事，如此者身
危。彼显有所出事，而乃以成他故，说者不徒知所出而已矣，又知其所以为，
如此者身危。规异事而当，知者揣之外而得之；事泄于外，必以为己也，如
此者身危。周泽未渥也。而语极知，说行而有功则德见忘，说不行而有败则
见疑，如此者身危。贵人有过端，而说者明言礼议以挑其恶，如此者身危。
贵人或得计而欲自以为功，说者与知焉，如此者身危。强以其所不能为，止
以其所不能已，如此者身危。故与之论大人，则以为间己矣，与之论细人，
则以为卖重；论其所爱，则以为藉资；论其所憎，则以为尝己也；径省其说，
则以为不智而拙之；米盐博辩，则以为多而久之；略事陈意，则曰怯懦而不
尽；虑事广肆，则曰草野而倨侮。此说之难，不可不知也。
凡说之务，在知饰所说之所矜而来其所耻。彼有私急也，必以公义示而
强。其意有下也，然而不能已，说者因为之饰美而少其不为也。其心有高也，
而实不能及，说者为之举其过而见其恶，而多其不行也。有欲矜以智能，则
为之举异事之同类者，多为之地，使之资说于我，而佯不知也，以资其智。
欲内相存之言，则必以美名明之，而微见其合于私利也。欲陈危害之事，则
显其毁诽，而微见其合于私患也。誉异人与同行者，规异事与同计者。有与
同污者，则必以大饰其无伤也。有与同败者，则必以明饰其无失也。彼自多
其力，则毋以其难概之也。自勇其断，则无以其谪怒之也。自智其计，则毋
以其败穷之也。大怒无所拂牾，辞言无所击摩，然后极骋智辩焉。此道所得
亲近不疑而得尽辞也。伊尹为宰，百里奚为虏，皆所以干其上也。此二人者
皆圣人也，然犹不能无役身以进，盖如此其污也；今以吾言为宰虏，而可以
听用而振世，此非能士之所耻也。夫旷日弥久，而周泽既渥，深计而不疑，
引争而不罪，则明割利害以致其功，直指是非以饰其身，以此相持，此说之
成也。
昔者郑武公欲伐胡，故先以其女妻胡君以娱其意，因问于群臣：“ 吾欲
用兵，谁可伐者？” 大夫关其思对曰：
“ 胡可伐。” 武公怒而戮之，曰：
“ 胡，
兄弟之国也，子言伐之，何也？” 胡君闻之，以郑为亲己，遂不备郑。郑人
袭胡，取之。宋有富人，天雨墙坏。其子曰：“ 不筑，必将有盗。” 其邻人
之父亦云。暮而果大亡其财，其家甚智其子，而疑邻人之父。此二人说者皆
当矣，厚者为戮，薄者见疑；则非知之难也，处知则难也。故绕朝之言当矣，
其为圣人于晋，而为戮于秦也。此不可不察。
昔者弥子瑕有宠于卫君。卫国之法：窃驾君车者罪刖。弥子瑕母病，人
间往夜告弥子，弥子矫驾君车以出。君闻而贤之，曰：“ 孝哉！为母之故，
忘其犯刖罪。” 异日与君游于果园，食桃而甘，不尽，以其半啖君。君曰：
“ 爱我哉！忘其口味以啖寡人。” 及弥子色衰爱弛，得罪于君，君曰：“ 是
固尝矫驾吾车，又尝啖我以余桃。” 故弥子之行未变于初也，而以前之所以
见贤而后获罪者，爱憎之变也。故有爱于主，则智当而加亲；有憎于主，则
智不当，见罪而加疏。故谏说谈论之士不可不察爱憎之主而后说焉。夫龙之
为虫也，柔可狎而骑也。然其喉下有逆鳞径尺，若人有婴之者，则必杀人。
人主亦有逆鳞，说者能无婴人主之逆鳞，则几矣。
本篇陈述进说君主的困难和可能招致的危害。指出进说者必须投合君主
的心理，掌握说话的技巧，甚至不惜文过饰非，行诡诈之术。
和氏
楚人和氏得玉璞楚山中，奉而献之厉王。厉王使玉人相之。玉人曰：
“ 石
也。” 王以和为诳而刖其左足。及厉王薨，武王即位，和又奉其璞而献之武
王。武王使玉人相之，又曰：“ 石也。” 王又以和为诳而刖其右足。武王薨，
文王即位，和乃抱其璞而哭于楚山之下，三日三夜，泪尽而继之以血。王闻
之，使人问其故，曰：“ 天下之刖者多矣，子奚哭之悲也？” 和曰：“ 吾非
悲刖也，悲夫宝玉而题之以石，贞士而名之以诳，此吾所以悲也。” 王乃使
玉人理其璞而得宝焉。遂命曰“ 和氏之壁” 。
夫珠玉，人主之所急也，和虽献璞而未美，未为王之害也，然犹两足斩
而宝乃论，论宝若此其难也。今人主之于法术也，未必和壁之急也，而禁群
臣士民之私邪；然则有道者之不璞也，特帝王之璞未献耳。主用术，则大臣
不得擅断，近习不敢卖重；官行法，则浮萌趋于耕农，而游士危于战陈。则
法术者，乃群臣士民之所祸也。人主非能倍大臣之议，越民萌之诽，独周乎
道高也；则法术之士，虽至死亡，道必不论矣。
昔者吴起教楚悼王以楚国之俗，曰：“ 大臣太重，封君太众；若此，则
上偪主而下虐民，此贫国弱兵之道也。不如使封君之子孙三而收爵禄，绝减
百吏之禄秩，损不急之枝官，以奉选练之士。” 悼王行之期年而薨矣，吴起
枝解于楚。商君教秦孝公以连什伍设告坐之过，燔诗书而明法令，塞私门之
请而遂公家之劳，禁游宦之民而显耕战之士。孝公行之，主以尊安，国以富
强。八年而薨，商君车裂于秦。楚不用吴起而削乱，秦行商君法而富强，二
子之言也已当矣，然而枝解吴起而车裂商君者何也？大臣苦法而细民恶治
也。当今之世，大臣贪重，细民安乱，甚于秦、楚之俗，而人主无悼王、孝
公之听，则法术之士安能蒙二子之危也而明己之法术哉？此世所乱无霸王
也。
本文借和氏献璞而被刖，说明法术之士的不被任用及其缘故：内遭大臣
的非议，外遇民众的反对。正是上述两点——“ 大臣苦法而细民恶法” ，导
致了吴起商鞅的被杀。韩非蔑视民众，自然不懂载舟覆舟的道理。如他不被
李斯所害，也许能看到正是废弃仁义和严刑峻法致使秦的不二世而亡。
南面
人主之过，在已任臣矣，又必反与其所不任者备之，此其说必与其所任
者为仇，而主反制于其所不任者。今所与备人者，且曩之所备也。人主不能
明法而以制大臣之威，无道得小人之信矣。人主释法而以臣备臣，则相爱者
比周而相誉，相憎者朋党而相非。非誉交争，则主惑乱矣。人臣者，非名誉
请谒无以进取，非背法专制无以为威，非假于忠信无以不禁；三者，惛主坏
法之资也。人主使人臣虽有智能，不得背法而专制；虽有贤行，不得逾功而
先劳；虽有忠信，不得释法而不禁；此之谓明法。
人主有诱于事者，有壅于言者，二者不可不察也。人臣易言事者，必索
资，以事诬主。主诱而不察，因而多之，则是臣反以事制主也。如是者谓之
诱，诱于事者困于患。其进言少，其退费多，虽有功，其进言不信。不信者
有罪，事有功者不赏，则群臣莫敢饰言以惛主。主道者，使人臣前言不复于
后，后言不复于前，事虽有功，必伏其罪，谓之任下。
人臣为主设事而恐其非也，则先出说设言曰：
“ 议是事者，妒事者也。”
人主藏是言，不更听群臣；群臣畏是言，不敢议事。二势者用，则忠臣不听
而誉臣独任。如是者谓之壅于言，壅于言者制于臣矣。主道者，使人臣必有
言之责，又有不言之责。言无端末辩无所验者，此言之责也；以不言避责持
重位者，此不言之责也。人主使人臣，言者必知其端以责其实，不言者必问
其取舍以为之责，则人臣莫敢妄言矣，又不敢默然矣，言、默则皆有责也。
人主欲为事，不通其端末，而以明其欲，有为之者，其为不得利，必以
害反。知此者，任理去欲。举事有道，计其入多，其出少者，可为也。惑主
不然，计其入，不计其出，出虽倍其入，不知其害，则是名得而实亡。如是
者功小而害大矣。凡功者，其入多，其出少，乃可谓功。今大费无罪而少得
为功，则人臣出大费而成小功，小功成而主亦有害。
不知治者，必曰：“ 无变古，毋易常” 变与不变，圣人不听，正治而已。
然则古之无变，常之毋易，在常古之可与不可。伊尹毋变殷，太公毋变周，
则汤、武不王矣。管仲毋易齐，郭偃毋更晋，则桓、文不霸矣。凡人难变古
者，惮易民之安也。夫不变古者，袭乱之迹；适民心者，恣奸之行也。民愚
而不知乱，上懦而不能更，是治之失也。人主者，明能知治，严必行之，故
虽拂于民，必立其治。说在商君之内外而铁殳，重盾而豫戒也。故郭偃之始
治也，文公有官卒；管仲始治也，桓公有武车；戒民之备也⋯⋯。
古代君主临朝，面南而立。本篇以“ 南面” 为题，帝在为君主提供驾驭
群臣与百姓的所谓帝王之术：彰明法度以制大臣之威；审察臣言以便循名责
实；变法易常以图建立霸业；拂民备民以为治国之纲。
用人
闻古之善用人者，必循天顺人而明赏罚。循天，则用力寡而功立；顺人，
则刑罚省而令行；明赏罚，则伯夷、盗跖不乱。如此，则白黑分矣。治国之
臣，效功于国以履位，见能于官以受职，尽力于权衡以任事。人臣皆宜其能，
胜其官，轻其任，而莫怀余力于心，莫负兼官之责于君。故内无伏怨之乱，
外无马服之患。明君使事不相干，故莫讼；使士不兼官，故技长；使人不同
功，故莫争。争讼止，技长立，则强弱不觳力，冰炭不合形，天下莫得相伤，
治之至也。
释法术而心治，尧不能正一国；去规矩而妄意度，奚仲不能成一轮；废
尺寸而差短长，王尔不能半中。使中主守法术，拙匠守规矩尺寸，则万不失
矣。君人者能去贤巧之所不能，守中拙之所万不失，则人力尽而功名立。
明主立可为之赏，设可避之罚。故贤者劝赏而不见子胥之祸，不肖者少
罪而不见怄剖背，盲者处平而不遇深溪，愚者守静而不陷险危。如此，则上
下之恩结矣。古之人曰：“ 其心难知，喜怒难中也。” 故以表示目，以鼓语
耳，以法教心。君人者释三易之数而行一难知之心，如此，则怒积于上而怨
积于下。以积怒而御积怨，则两危矣。明主之表易见，故约立；其教易知，
故言用；其法易为，故令行。三者立而上无私心，则下得循法而治，望表而
动，随绳而斫，因攒而缝。如此，则上无私威之毒，而下无愚拙之诛。故上
居明而少怒，下尽忠而少罪。
闻之曰：“ 举事无患者，尧不得也。” 而世未尝无事也。君人者不轻爵
禄，不易富贵，不可与救危国。故明主厉廉耻，招仁义。昔者介子推无爵禄
而义随文公，不忍口腹而仁割其肌，故人主结其德，书图著其名。人主乐乎
使人以公尽力，而苦乎以私夺威；人臣安乎以能受职，而苦乎以一负二。故
明主除人臣之所苦，而立人主之所乐。上下之利，莫长于此。不察私门之内，
轻虑重事，厚诛薄罪，久怨细过，长侮偷快，数以德追祸，是断手而续以玉
也，故世有易身之患。
人主立难为而罪不及，则私怨生；人臣失所长而奉难给，则伏怨结。劳
苦不抚循，忧悲不哀怜；喜则誉小人，贤不肖俱赏；怒则毁君子，使伯夷与
盗跖俱辱；故臣有叛主。
使燕王内憎其民而外爱鲁人，则燕不用而鲁不附。民见憎，不能尽力而
务功；鲁见说，而不能离死命而亲他主。如此，则人臣为隙穴，而人主独立。
以隙穴之臣而事独立之主，此之谓危殆。
释仪的而妄发，虽中小，不巧；释法制而妄怒，虽杀戮而奸人不恐。罪
生甲，祸归乙，伏怨乃结。故至治之国，有赏罚而无喜怒，故圣人极，有刑
法而死无螫毒，故奸人服。发矢中的，赏罚当符，故尧复生，羿复立。如此，
则上无殷、夏之患，下无比干之祸，君高枕而臣乐业，道蔽天地，德极万世
矣。
夫人主不塞隙穴而劳力于赭垩，暴雨疾风必坏。不去眉睫之祸而慕贲、
育之死，不谨萧墙之患而固金城于远境，不用近贤之谋而外结万乘之交于千
里，飘风一旦起，则贲、育不及救，而外交不及至，祸莫大于此。当今之世，
为人主忠计者，必无使燕王说鲁人，无使近世慕贤于古，无思越人以救中国
溺者。如此，则上下亲，内功立，外名成。本篇大旨是用人的原则。任用大
臣，必须根据贡献及能力的大小，又兼顾其专长。这样就能各司其职而不相
争讼。同时治国要依法术而不凭臆想，赏罚要依法术而不据好恶。如此人人
才能尽忠效力，“ 上下亲，内功立，外名成。”
大体
古之全大体者：望天地，观江海，因山谷，日月所照，四时所行，云布
风动；不以智累心，不以私累己；寄治乱于法术，托是非于赏罚，属轻重于
权衡；不逆天理，不伤情性；不吹毛而求小疵，不洗垢而察难知；不引绳之
外，不推绳之内；不急法之外，不缓法之内；守成理，因自然；祸福生乎道
法，而不出乎爱恶；荣辱之责在乎己，而不在乎人。故至安之世，法如朝露，
纯朴不散，心无结怨，口无烦言。故车马不疲弊于远路，旌旗不乱于大泽，
万民不失命于寇戎，雄骏不创寿于旗幢；豪杰不著名于图书，不录功于盘盂，
记年之牒空虚。故曰：利莫长于简，福莫久于安。使匠石以千岁之寿操钩，
视规矩，举绳墨，而正太山；使贲、育带干将而齐万民；虽尽力于巧，极盛
于寿，太山不正，民不能齐。故曰：古之牧天下者，不使匠石极巧以败太山
之体，不使贲、育尽威以伤万民之性。因道全法，君子乐而大奸止。澹然闲
静，因天命，持大体。故使人无离法之罪，鱼无失水之祸。如此，故天下少
不可。
上不天则下不遍覆，心不地则物不必载。太山不立好恶，故能成其高；
江海不择小助，故能成其富。故大人寄形于天地而万物备，历心于山海而国
家富。上无忿怒之毒，下无伏怨之患，上下交朴，以道为舍。故长利积，大
功立，名成于前，德垂于后，治之至也。
“ 大体” 是事物的本质。作者认为，能了解天地运行的规律，掌握万事
万物的法则，贯彻治国治人的法术，就能“ 名成于前，德垂于后” 。他将自
然规律与法家理论合二为一，于是“ 法治” 也就神圣化了。
五  蠹
上古之世，人民少而禽兽众，人民不胜禽兽虫蛇。有圣人作，构木为巢
以避群害，而民悦之，使王天下，号之曰有巢氏。民食果蓏蚌蛤，腥臊恶臭
而伤害腹胃，民多疾病。有圣人作，钻燧取火以化腥臊，而民悦之，使王天
下，号之曰燧人氏。中古之世，天下大水，而鲧、禹决读。近古之世，桀、
纣暴乱，而汤、武征伐。今有构木钻燧于夏后氏之世者，必为鲧、禹笑矣；
有决渎于殷、周之世者，必为汤、武笑矣。然则今有美尧、舜、汤、武、禹
之道于当今之世者，必为新圣笑矣。是以圣人不期修古，不法常可，论世之
事，因为之备。宋人有耕田者，田中有株。兔走触株，折颈而死，因释其耒
而守株，冀复得兔，兔不可复得，而身为宋国笑。今欲以先王之政，治当世
之民，皆守株之类也。
古者丈夫不耕，草木之实足食也；妇人不织，禽兽之皮足衣也。不事力
而养足，人民少而财有余，故民不争。是以厚赏不行，重罚不用，而民自治。
今人有五子不为多，子又有五子，大父未死而有二十五孙。是以人民众而货
财寡，事力劳而供养薄，故民争，虽倍赏累罚而不免于乱。
尧之王天下也，茅茨不翦，采椽不斫；粝粢之食，莉藿之羹；冬日麑裘，
夏日葛衣；虽监门之服养，不亏于此矣。禹之王天下也，身执耒臿以为民先，
股无跋，胫不生毛，虽臣虏之劳，不苦于此矣。以是言之，夫古之让天子者，
是去监门之养，而离臣虏之劳也，古传天下而不足多也。今之县令，一日身
死，子孙累世絜驾，故人重之。是以人之于让也，轻辞古之天子，难去今之
县令者，薄厚之实异也。夫山居而谷汲者，媵腊而相遗以水；泽居苦水者，
买庸而决窦。故饥岁之春，幼弟不饷；穰岁之秋，疏客必食。非疏骨肉爱过
客也，多少之实异也。是以古之易财，非仁也，财多也；今之争夺，非鄙也，
财寡也。轻辞天子，非高也，势薄也；争士橐，非下也，权重也。故圣人议
多少、论薄厚为之政。故罚薄不为慈，诛严不为戾，称俗而行也。故事因于
世，而备适于事。
古者文王处丰、镐之间，地方百里，行仁义而怀西戎，遂王天下。徐偃
王处汉东，地方五百里，行仁义，割地而朝者三十有六国。荆文王恐其害己
也，举兵伐徐，遂灭之。故文王行仁义而王天下，偃王行仁义而丧其国，是
仁义用于古不用于今也。故曰：世异则事异。当舜之时，有苗不服，禹将伐
之。舜曰：“ 不可。上德不厚而行武，非道也。” 乃修教三年，执干戚舞，
有苗乃服。共工之战，铁铦短者及乎敌，铠甲不坚者伤乎体。是干戚用于古
不用于今也。故曰：事异则备变。上古竞于道德，中世逐于智谋，当今争于
气力。齐将攻鲁，鲁使子贡说之。齐人曰：“ 子言非不辩也，吾所欲者士地
也，非斯言所谓也。” 遂举兵伐鲁，去门十里以为界。故偃王仁义而徐亡，
子贡辩智而鲁削。以是言之，夫仁义辩智，非所以持国也。去偃王之仁，息
子贡之智，循徐、鲁之力使敌万乘，则齐、荆之欲不得行于二国矣。
夫古今异俗，新故异备。如欲以宽缓之政，治急世之民，犹无辔策而御
駻马，此不知之患也。今儒、墨皆称先王兼爱天下，则视民如父母。何以明
其然也？曰：“ 司寇行刑，君为之不举乐；闻死刑之报，君为流涕。” 此所
举先王也。夫以君臣为如父子则必治，推是言之，是无乱父子也。人之情性
莫先于父母，父母皆见爱而未必治也。虽厚爱矣，奚遽不乱？今先王之爱民，
不过父母之爱子，子未必不乱也，则民奚遽治哉？且夫以法行刑，而君为之
流涕，此以效仁，非以为治也。夫垂泣不欲刑者，仁也；然则不可不刑者，
法也。先王胜其法，不听其泣，则仁之不可以为治亦明矣。
且民者固服于势，寡能怀于义。仲尼，天下圣人也，修行明道以游海内，
海内说其仁、美其义而为服役者七十人。盖贵仁者寡，能义者难也。故以无
下之大，而为服役者七十人，而为仁义者一人。鲁哀公，下主也，南面君国，
境内之民莫敢不臣。民者固服于势，势诚易以服人，故仲尼反为臣而哀公顾
为君。仲尼非怀其义，服其势也。故以义则仲尼不服于哀公，乘势则哀公臣
仲尼。今学者之说人主也，不乘必胜之势，而务行仁义则可以王，是求人主
之必及仲尼，而以世之凡民皆如列徒，此必不得之数也。
今有不才之子，父母怒之弗为改，乡人谯之弗为动，师长教之弗为变。
夫以父母之爱、乡人之行、师长之智，三美加焉，而终不动，其胫毛不改。
州部之吏，操官兵，推公法，而求索奸人，然后恐惧，变其节，易其行矣。
故父母之爱个足以教子，必待州部之严刑者，民同骄于爱、听于威矣。故十
仞之城，楼季弗能逾者，峭也；千仞之山，跛牂易牧者，夷也。胡明王峭其
法而严其刑也。布帛寻常，庸人不释；铄金百溢，盗跖不掇。不必害，则不
释寻常；必害手，则不掇百溢。故明主必其诛也。是以赏莫如厚而信，使民
利之；罚莫如重而必，使民畏之，法莫如一而固，使民知之。故主施赏不迁，
行诛无赦，誉辅其赏，毁随其罚，则贤、不肖俱尽其力矣。
今则不然。以其有功也爵之，而卑其士官也；以其耕作也赏之，而少其
家业也；以其不收也外之，而高其轻世也；以其犯禁也罪之，而多其有勇也。
毁誉、赏罚之所加者，相与悖缨也，故法禁坏而民愈乱。今兄弟被侵，必攻
者，廉也；知友被辱，随仇者，贞也。廉贞之行成，而君上之法犯矣。人主
尊贞廉之行，而忘犯禁之罪，故民程于勇，而吏不能胜也。不事力而衣食，
则谓之能；不战功而尊，则谓之贤。贤能之行成，而兵弱而地荒矣。人主说
贤能之行，而忘兵弱地荒之祸，则私行立而公利灭矣。
儒以文乱法，侠以武犯禁，而人主兼礼之。此所以乱也。大离法者罪，
而诸先生以文学取；犯禁者诛，而群侠以私剑养。故法之所非，君之所取；
吏之所诛，上之所养也。法、趣、上、下，四相反也，而无所定，虽有十黄
帝不能治也。故行仁义者非所誉，誉之则害功；文学者非所用，用之则乱法。
楚之有直躬，其父窃羊，而谒之吏。令尹曰：“ 杀之！” 以为直于君而曲于
父，报而罪之。以是观之，夫君之直臣，父之暴子也。鲁人从君战，三战三
北。仲尼问其故，对曰：“ 吾有老父，身死之养也” 。仲尼以为孝，举而上
之。以是观之，夫父之孝子，君之背臣也。故令尹诛而楚奸不上闻，仲尼赏
而鲁民易降北。上下之利，若是其异也，而人主兼举匹夫之行，而求致社稷
之福，必不几矣。
古者苍颉之作书也，自环者谓之私，背私谓之公，公私之相背也，乃苍
颉固以知之矣。今以为同利者，不察之患也。然则为匹夫计者，莫如修行义
而习文学。行义修则见信，见信则受事；文学习则为明师，为明师则显荣；
此匹夫之美也。然则无功而受事，无爵而显荣，为有政如此，则国必乱，主
必危矣。故不相容之事，不两立也。斩敌者受赏，而高慈惠之行；拔城者受
爵禄，而信廉爱之说；坚甲厉兵以备难，而养荐绅之饰；富国以农，距敌恃
卒，而贵文学之士；废敬上畏法之民，而养游侠私剑之属。举行如此，治强
不可得也。国平养儒侠，难至用介士，所利非所用，所用非所利。是故服事
者简其业，而游学者日众，是世之所以乱也。
且世之所谓贤者，贞信之行也；所谓智者，微妙之言也。微妙之言，上
知之所难知也。今为众人法，而以上智之所难知，则民无从识之矣。故糟糠
不饱者不务粱肉，短褐不完者不待文绣。夫治世之事，急者不得，则缓者非
所务也。今所治之政，民间之事，夫妇所明知者不用，而慕上知之论，则其
于治反矣。故微妙之言，非民务也。若夫贤良贞信之行者，必将贵不欺之士；
不欺之士者，亦无不欺之术也。布衣相与交，无富厚以相利，无威势以相惧
也，故求不欺之士。今人主处制人之势，有一国之厚，重赏严诛，得操其柄，
以修明术之所烛，虽有田常、子罕之臣，不敢欺也，奚待于不欺之士？今贞
情之士不盈于十，而境内之官以百数，必任贞信之士，则人不足官。人不足
官，则治者寡而乱者众矣。故明主之道，一法而不求智，固术而不慕信，故
法不败，而群官无奸诈矣。
今人主之于言也，说其辩而不求其当焉；其用于行也，美其声而不责其
功焉。是以天下之众，其谈言者务为辨而不周于用，故举先王言仁义者盈廷，
而政不免于乱；行身者竞于为高而不合于功，故智士退处岩穴，归禄不受，
而兵不免于弱。兵不免于弱，政不免于乱，此其故何也？民之所誉，上之所
礼，乱国之术也。今境内之民皆言治，藏商、管之法者家有之，而国愈贫，
言耕者众，执来者寡也；境内皆言兵，藏孙、吴之书者家有之，而兵愈弱，
言战者多，被甲者少也。故明主用其力，不听其言；赏其功，必禁无用。故
民尽死力以从其上。夫耕之用力也劳，而民为之者，曰：可得以富也。战之
为事也危，而民为之者，曰：可得以贵也。今修文学，习言谈，则无耕之劳
而有富之实，无战之危而有贵之尊，则人孰不为也？是以百人事智而一人用
力。事智者众，则法败；用力者寡，则国贫；此世之所以乱也。
故明主之国，无书简之文，以法为教；无先王之语，以变为师；无私剑
之捍，以斩首为勇。是境内之民，其言谈者必轨于法，动作者归之于功，为
勇者尽之于军。是故无事则国富，有事则兵强，此之谓王资。既畜王资，而
承敌国之叠，超五帝侔三王者，必此法也。
今则不然，士民纵恣于内，言谈者为势于外，外内称恶，以待强敌，不
介殆乎！故群臣之言外事者，非有分于从衡之党，则有仇讎之忠，而借力于
国也。从者，合众弱以攻一强也；而衡者，事一强以攻众弱也；皆非所以持
国也。今人臣之言衡者，皆曰：“ 不事大，则遇敌受祸矣。” 事大未必有实，
则举图而委，效玺而请兵矣。献图则地削，效玺则名卑，地削则国削，名卑
则政乱矣。事大为衡，未见其利也，而亡地乱政矣。人臣之言从者，皆曰：
“ 不救小而伐大，则失天下，失天下则国危，国危而主卑。” 救小未必有实，
则起兵而敌大矣。救小未必能存，而伐大未必不有疏，有疏则为强国制矣。
出兵则军败，退守则城拔。救小为从，未见其利，而亡地败军矣。是故事强，
则以外权士官于内；救小，则以内重求利于外。国利未立，封土厚禄至矣；
主上虽卑，人臣尊矣；国地虽削，私家富矣。事成，则以权长重；事败，则
以富退处。人主之听说于其臣，事未成则爵禄已尊矣；事败而弗诛，则游说
之士孰不为用矰缴之说而侥幸其后？故破国亡主以听言谈者之浮说。此其故
何也？是人君不明乎公私之利，不察当否之言，而诛罚不必其后也。皆曰：
“ 外事，大可以王，小可以安。” 夫王者，能攻人者也；而安，则不可攻也。
强，则能攻人者也；治，则不可攻也。治强不可责于外，内政之有也。今不
行法术于内，而事智于外，则不至于治强矣。
鄙谚曰：“ 长袖善舞，多钱善贾。” 此言多资之易为工也。故治强易为
谋，弱乱难为计。故用于秦者，十变而谋希失；用于燕者，一变而计希得。
非用于秦者必智，用于燕者必愚也，盖治乱之资异也。故周去秦力从，期年
而举；卫离魏为衡，半岁而亡。是周灭于从，卫亡于衡也。使周、卫缓其从
衡之计，而严其境内之治，明其法禁，必其赏罚，尽其地力以多其积，致其
民死以坚其城守，天下得其地则其利少，攻其国则其伤大，万乘之国莫敢自
顿于坚城之下，而使强敌裁其弊也，此必不亡之术也。舍必不亡之术而道必
灭之事，治国者之过也。智困于外而政乱于内，则亡不可振也。
民之政计，皆就安利如辟危穷。今为之攻战，进则死于敌，退则死于诛，
则危矣。弃私家之事而必汗马之劳，家困而上弗论，则穷矣。穷危之所在也，
民安得勿避？故事私门而完解舍，解舍完则远战，远战则安。行货赂而袭当
涂者则求得，求得则私安，私安则利之所在，安得勿就？是以公民少而私人
众矣。
夫明王治国之政，使其商工游食之民少而名卑，以寡趣本务而趋末作。
今世近习之请行，则官爵可买；官爵可买，则商工不卑也矣。奸财货贾得用
于市，则商人不少矣。聚敛倍农而致尊过耕战之士，则耿介之士寡而商贾之
民多矣。
是故乱国之俗：其学者，则称先王之道以籍仁义，盛容服而饰辩说，以
疑当世之法，而贰人主之心。其言谈者，为设诈称，借于外力，以成其私，
而遗社稷之利。其带剑者，聚徒属，立节操，以显其名，而犯五官之禁。其
患御者，积于私门，尽货赂，而用重人之谒，退汗马之劳。其商工之民，修
治苦窊之器，聚弗靡之财，蓄积待时，而侔农夫之利。此五者，邦之蠹也。
人主不除此五蠹之民，不养耿介之士，则海内虽有破亡之国，削灭之朝，亦
勿怪矣。
韩非认为学者、言谈者、带剑者、患御者、商工之民是五种国家的蛀虫，
君主必须将他们清除。这实际上是秦始皇“ 焚书坑儒” 和现代法西斯制度的
先声。但无论是嬴政还是希特勒，都不可能全面贯彻韩非的主张。因此又可
以看出，任何残暴的势力，要形成气候，理论准备是少不了的。而荒谬理论
的形成，其潜在的危害，绝不亚于一场战争。
人  主
人主之所以身危国亡者，大臣太贵，左右太威也。所谓贵者，无法而擅
行，操国者而便私者也。所谓威者，擅权势而轻重者也。此二者，不可不察
也。夫马之所以能任重引车致远道者，以筋力也。万乘之主、千乘之君所以
制天下而征诸侯者，以其威势也。威势者，人主之筋力也。今大臣得威，左
右擅势，是人主失力；人主失力而能有国者，千无一人。虎豹之所以能胜人
执百兽者，以其爪牙也，当使虎豹失其爪牙，则人必制之矣。今势重者，人
主之爪牙也，君人而失其爪牙，虎豹之类也。宋君失其爪牙于子罕，简公失
其爪牙于田常，而不蚤夺之，故身死国亡。今无术之主皆明知宋、简之过也，
而不悟其失，不察其事类者也。
且法术之士与当涂之臣，不相容也。何以明之？主有术士，则大臣不得
制断，近习不敢卖重；大臣、左右权势息，则人主之道明矣。今则不然，其
当涂之臣得势擅事以环其私，左右近习朋党比周以制疏远，则法术之士奚时
得进用，
人主奚时得论裁？故有术不必用，
而势不两立，
法术之士焉得无危？
故君人者非能退大臣之议，而背左右之讼，独合乎道言也，则法术之士安能
蒙死亡之危而进说乎？此世之所以不治也。明主者，推功而爵禄，称能而官
事，所举者必有贤，所用者必有能，贤能之士进，则私门之请止矣。夫有功
者受重禄，有能者处大官，则私剑之士安得无离于私勇而疾距敌，游宦之士
焉得无挠于私门而务于清洁矣？此所以聚贤能之士，而散私门之属也。今近
习者不必智，人主之于人也或有所知而听之，入因与近习论其言，听近习而
不计其智，是与愚论智也。其当涂者不必贤，人主之于人或有所贤而礼之，
入因与当途者论其行，听其言而不用贤，是与不肖论贤也。故智者决策于愚
人，贤士程行于不肖，则贤智之士奚时得用，而人主之明塞矣。昔关龙逢说
桀而伤其四肢，王子比于谏纣而剖其心，子胥忠直夫差而诛于属镂。此三子
者，为人臣非不忠，而说非不当也，然不免于死亡之患者，主不察贤智之言，
而蔽于愚不肖之患也。今人主非肯用法术之士，听愚不肖之臣，则贤智之士
孰敢当三子之危而进其智能者乎？此世之所以乱也。
本文先讲君主应如何掌握实权，驾驭臣下，以避免身危国亡。然后指出
法术之士与当途之臣水火不容。君主信任法术之士，大臣就不能专权，近侍
就不敢弄权，国家就能长治久安。但事实是君主常为当途之臣和左右亲信所
蒙蔽，法术之士、贤智之士反而不得善终，国家因此而危亡。作者希望君主
能斥退大臣与左右，任用法术之士，以免身危国亡悲剧的重演。
吕氏春秋
《吕氏春秋》又称《吕览》，是战国末年秦相吕不韦组织门客共同撰写
的，共分十二纪、八览、六论，今存一百六十篇。《吕览》是杂家的代表著
作。其书以道家为主，儒家为辅，兼收墨、法、名、农诸家，企图调和各家
以成为新的思想体系。因成于众人之手，思想并不统一，甚至相互矛盾。但
其倾向性仍很明显。如在君权问题上主张道家的无为，在经济上代表工商利
益，且反对严刑峻法，这与秦国的一贯政策是相龉龃的，显然有着进步意义。
《吕》文大都篇幅简短而结构谨严；多以故事说理，较为生动。该书目前比
较通行的本子是许维遹的《吕氏春秋集释》和王范之的《吕氏春秋选注》。
察  今
上胡不法先王之法？非不贤也，为其不可得而法。先王之法，经乎上世
而来者也，人或益之，人或损之，胡可得而法？虽人弗损益，犹若不可得而
法。夷夏之命，古今之法，言异而典殊，故古之命多不通乎今之言者，今之
法多不合乎古之法者。殊俗之民，有似于此。其所为欲同，其所为异，口惽
之命不愉，若舟车衣冠滋味声色之不同，人以自是，反以相诽，天下之学者
多辩，言利辞倒，不求其实，务以相毁，以胜为故。先王之法，胡可得而法？
虽可得，犹若不可法。凡先王之法，有要于时也，时不与法俱至。法虽令而
至，犹若不可法，故释先王之成法，而法其所以为法。先王之所以为法者何
也？先王之所以为法者人也。而己亦人也，故察己则可以知人，察今则可以
知古；古今一也，人与我同耳。有道之士，贵以近知远，以今知古，以所见，
知所不见。故审堂下之阴，而知日月之行、阴阳之变；见瓶水之冰，而知天
下之寒、鱼鳖之藏也；尝一脔肉，而知一镬之味、一鼎之调。
荆人欲袭宋，使人先表澭水。澭水暴益，荆人弗知，循表而夜涉，溺死
者千有余人，军惊而坏都舍。向其先表之时可导也，今水已变而益多矣，荆
人尚犹循表而导之，此其所以败也。今世之主，法先王之法也，有似于此。
其时已与先王之法亏矣，而曰“ 此先王之法也” 而法之以为治，岂不悲哉？
故治国无法则乱，守法而弗变则悖，悖乱不可以持国。世易时移，变法宜矣。
譬之若良医，病万变，药亦万变。病变而药不变，向之寿民，今为殇子矣。
故凡举事必循法以动，变法者因时而化。若此论则无过务矣。
夫不敢议法者，众庶也；以死守法者，有司也；因时变法者，贤主也。
是故有天下七十一圣，其法皆不同，非务相反也，时势异也。故曰良剑期乎
断，不期乎镆铘；良马期乎千里，不期乎骥骜。夫成功名者，此先王之千里
也。楚人有涉江者，其剑自舟中坠于水，遽契其舟曰：“ 是吾剑之所从坠。”
舟止，从其所契者入水求之。舟已行矣，而剑不行，求剑若此，不亦惑乎？
以故法为其国与此同，时已徙矣，而法不徙，以此为治，岂不难哉？有过于
江上者，见人方引婴儿而欲投之江中，婴儿啼，人问其故，曰：“ 此其父善
游。” 其父虽善游，其子岂遽善游哉？以此任物，亦必悖矣。荆国之为政，
有似于此。
本文主张法随时变。指出若拘泥于先王成法，则无异于刻舟求剑。这与
管仲以来的变法思想是一脉相承的。
见于《慎大览》。
去宥
东方之墨者谢子将西见秦惠王。惠王问秦之墨者唐姑果。唐姑果恐王之
亲谢子贤于已也，对曰：“ 谢子，东方之辩士也，其为人甚险，将奋于说以
取少主也。” 王因藏怒以待之。谢子至，说王，王弗听。谢子不说，遂辞而
行。凡听言，以求善也。所言苟善，虽奋于说以取少主，何损？所言不善，
虽不奇于说以取少主，何益？不以善为之悫，而徒以取少主为之悖，惠王失
所以为听矣。用志若是，见客虽劳，耳目虽弊，犹不得所谓也。此史定所以
得行其邪也，此史定所以得饰鬼以人，罪杀不辜，群臣扰乱，国几大危也。
人之老也，形益衰，而智益盛。今惠王之者也，形与智皆衰耶？
荆威王学书于沈尹华，昭厘恶之。威王好制。有中谢佐制者，为昭厘谓
威王曰：“ 国人皆曰：王乃沈尹华之弟子也。” 王不悦，因疏沈尹华。中谢，
细人也，一言而令威王不闻先王之术，文学之士不得进，令昭厘得行其私。
故细人之言，不可不察也。且数怒人主，以为奸人除路；奸路已除而恶壅却，
岂不难哉？夫激矢则远，激水则旱，激主则悖，悖则无君子矣。夫不可激者，
其唯先有度。
有与人邻者，有枯梧树。其邻之父，言梧树之不善也。其人遽伐之。邻
父因请而以为薪。其人不说曰：“ 邻者若此其险也，岂可为之邻哉？” 此有
所有也。夫请以为薪与弗请，此不可以疑枯梧树之善与不善也。齐人有欲得
金者，清旦，被衣冠，往鬻金者之所，见人操金，攫而夺之。吏搏而束缚之，
问曰：“ 人皆在焉，子攫人之金，何故？” 对曰：“ 殊不见人，徒见金耳。”
此真大有所有也。夫人有所宥者，固以昼为昏，以白为黑，以尧为桀，宥之
为败亦大矣。亡国之主，其皆甚有所宥耶？故凡人必别宥然后知，别宥则能
全其天矣。
先秦诸子中较先提出“ 别囿” 的是宋钘与尹文，宋尹之文已经亡佚。其
后荀子有《解蔽》之作。“ 去宥” 就是去除蒙蔽，与“ 别囿” 、“ 解蔽” 略
同。蒙蔽之所以发生，在于人们认识容观事物的时候，往往执著于一点而不
及其他，所谓“ 一叶障目，不见泰山” 。如何才能去宥呢？荀子提出以是否
合于王制作为判断是非曲直的标准，而《吕氏春秋》则主张“ 辨名实” （见
《正名篇》）。在文章的表现手段上，《解蔽》着重以逻辑推理阐述理论，
近于严肃的学术论文；本篇则以四个小故事说明去宥之重要，短小精悼而生
动活泼，饶有文学性，这是本书所以选择后者的原因所在。
本篇见于《先识览》。
察  传
夫得言不可以不察，数传而白为黑，黑为白。故狗似玃，玃似母猴，母
猴似人，人之与狗则远矣。此愚者之所以大过也。闻而审则为福矣，闻而不
审，不若无闻矣。齐桓公闻管子于鲍叔，楚庄闻孙叔敖于沈尹筮，审之也，
故国霸诸侯也。吴王闻越王勾践于太宰嚭，智伯闻赵襄子于张武，不审也，
故国亡身死也。
凡闻言必熟论，其于人必验之以理。鲁哀公问于孔子曰：
“ 乐正夔一足，
信乎？” 孔子曰：“ 昔者舜欲以乐传教于天下，乃令重黎举夔于草莽之中而
进之，舜以为乐正。夔于是正六律，和五声，以通八风，而天下大服。重黎
又欲益求人，舜曰：‘
夫乐，天地之精也，得失之节也，故唯圣人为能和。
乐之本也。夔能和之，以平天下。若夔者一而足矣。’
故曰夔一足，非一足
也。” 宋之丁氏，家无井而出溉汲，常一人居外。及其家穿井，告人曰：
“ 吾
穿井得一人。” 有闻而传之者曰：“ 丁氏穿井得一人。” 国人道之，闻之于
宋君，宋君令人问之于丁氏，丁氏对曰：
“ 得一人之使，非得一人于井中也。”
求能之若此，不若无闻也。
子夏之晋，过卫，有读史记者曰：“ 晋师三豕涉河。” 子夏曰：“ 非也，
是己亥也。夫‘ 己’ 与‘
三’
相近，‘ 豕’ 与‘
亥’
相似。” 至于晋而问之，
则曰：“
晋师己亥涉河”
也。辞多类非而是，多类
163
是而非。是非之经，不可不分，此圣人之所慎也。然则何以慎？缘物之情及
人之情以为所闻，则得之矣。
本篇大旨与《去宥》相类，意谓如有所闻，当据人情事理以辨察之。否
则易致鲁鱼亥豕之误，为人君上者甚至因此而国亡身死。
本文为《慎行论》之末篇。
礼记
《礼记》是一部解释《仪 礼》的资料汇编性的书，内容十分繁杂，其中
有些篇幅是专门记录孔子和七十子的言论以及孔门和当时人的杂事的。这部
书颇能反映出古代社会的伦理观念、宗法制度、人际关系和各派儒家的思想
等等，弥足珍贵。
苛政猛于虎
孔子过泰山侧，有妇人哭于墓者而哀。夫子式而听之。使子路问之曰：
“ 子之哭也，壹似重有忧者？” 而曰：“ 然。昔者，吾舅死于虎，吾夫又死
焉，今吾子又死焉。” 夫子曰：“ 何为不去也？” 曰：“ 无苛政。” 夫子曰：
“ 小子识之，苛政猛于虎也。”
本篇见于《擅弓下》，仅八十三个字。它没有从正面叙述苛政的暴烈，
却通过妇人一家为避苛政逃入山区，三代男子均死于虎而不愿离去的残酷现
实，来烘托苛政的可怖。最后以孔子“ 苛政猛于虎” 的画龙点睛之语结束全
篇，确能撼人心魄，而收以少胜多之效。
  
